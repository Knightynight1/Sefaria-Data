


כא ועבר בה נקשה ורעב. מוסב למעלה מה אמור בתחלת הענין ויסרני מלכת בדרך העם הזה ופירש מה הוא הדרך לא תאמרו קשר לקשר עשרת השבטים שיתקשרו עם מלכי מצרים ופירש את עונשן והיה למקדש וכשלו בם וכל העניין: 
 
ועבר בה. העובר באותה הדרך שעוזבים את הקב"ה וסומכין על מלכי מצרים: 
 
נקשה. מאורע קשה: 
 
נקשה ורעב. נלאה בצרות קשות ורעב כי קושי ומצור ומציק ורעב יבא עליהם בימי מצור שלש שנים שצר סנחרב על שומרון: 
 
והיה כי ירעב וקלל. בעגלים ובעלים שהיו עובדים להם: 
 
ופנה למעלה. לבקש מאת הקב"ה ולא ישמע כי יתחתם גזר דין וכן תירגם יונתן: 
 
 

