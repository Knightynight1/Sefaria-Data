


ח רחום בעל טעם. רחום היה מזכיר ובעל דברים לסדר המכתב: 
 
ושמשי ספרא. ושמשי היה סופר הוא שמשי בנו של המן, וכן דרך המקרא להזכיר סופר ומזכיר שניהם ביחד לפי שהם זקוקים זה לזה הא' מסדר ומזכירו והסופר כותב שנאמר (מלכים א ד') אליחרף ואחיה בני שישא סופרים יהושפט בן אחילוד המזכיר ובמקום אחר נאמר ויבא אליקים בן חלקיהו וגו' (שם ב י"ח) ושבנא הסופר ויואח בן אסף המזכיר: 
 
כתבו אגרא. הללו שניהם רחום ושמשי כתבו האגרת כאשר צוה אליהם מתרדת וטבאל וכולם היו מיושבים בערי שומרון: 
 
על ירושלים. על אודות בנין ב"ה אשר בירושלים: 
 
כנמא. כאשר נאמר והוא דוגמת לשון גמרא כדבעינן למימר קמן: 
 
 

