Index Title,Numbers
        Version Title,"Bible in Polish, trans. Izaak Cylkow, 1841-1908 [pl]"
        Language,en
        Version Source,http://bibliepolskie.pl/
        Version Notes,
Numbers 1:1,"I oświadczył Wiekuisty Mojżeszowi na pustyni Synai, w przybytku zboru, pierwszego dnia miesiąca wtórego, roku wtórego po wyjściu ich z ziemi Micraim, i rzekł: "
Numbers 1:2,"""Zbierzcie poczet całego zboru synów Israela podług rodzin ich, podług domów ich rodowych - wykaz imienny wszelkiego pogłowia ich męzkiego. "
Numbers 1:3,"Od wieku lat dwudziestu i wyżej, wszystkich stawających do broni w Israelu; tych uczynicie przegląd podług zastępów ich, ty i Ahron. "
Numbers 1:4,Przy was zaś niechaj będzie po jednym mężu z każdego pokolenia; mąż na czele domu swego rodowego będący. 
Numbers 1:5,"A oto imiona mężów, którzy staną przy was: od Reubena - Elicur, syn Szedeura; "
Numbers 1:6,"Od Szymeona - Szelumiel, syn Curyszaddaja; "
Numbers 1:7,"Od Jehudy - Nachszon, syn Amminadaba; "
Numbers 1:8,"Od Issachara - Nethaneel, syn Cuara; "
Numbers 1:9,"Od Zebuluna - Eliab, syn Chelona; "
Numbers 1:10,"Od synów Josefa: od Efraima - Eliszama, syn Amihuda; od Menaszy - Gamliel, syn Pedacura; "
Numbers 1:11,"Od Binjamina - Abidan, syn Gideoni; "
Numbers 1:12,"Od Dana - Achiezer, syn Ammiszadaja; "
Numbers 1:13,"Od Aszera - Pagiel, syn Ochrona; "
Numbers 1:14,"Od Gada - Eljasaf, syn Deuela; "
Numbers 1:15,"Od Naftali - Achira, syn Enana; "
Numbers 1:16,"Oto ci powinni być powołani od zboru jako naczelnicy pokoleń ojców swoich; wodzowie to tysięcy Israela."" "
Numbers 1:17,"I przyjęli Mojżesz i Ahron mężów tych, wyłuszczonych po imieniu; "
Numbers 1:18,"Cały téż zbór zgromadzili pierwszego dnia miesiąca wtórego, i zaczęli się wykazywać podług rodzin swych, podług domów rodowych swoich, podług wykazów imiennych, od wieku lat dwudziestu i wyżej, podług głów swoich; "
Numbers 1:19,"Jako rozkazał Wiekuisty Mojżeszowi, - odbył on przegląd ich na pustyni Synai. "
Numbers 1:20,"I okazało się synów Reubena, pierworodnego Israela, podług powinowactwa rodzinnego, podług domów ich rodowych, podług wykazów imiennych, wszystkiego pogłowia męzkiego od wieku lat dwudziestu i wyżej, wszystkich stawających do broni, -  "
Numbers 1:21,Spisowych tych w pokoleniu Reubena: czterdzieści sześć tysięcy pięćset. 
Numbers 1:22,"Synów Szymeona, podług powinowactwa rodzinnego, podług domów ich rodowych, popisowych jego podług wykazów imiennych, wszystkiego pogłowia męzkiego od wieku lat dwudziestu i wyżej, wszystkich stawających do broni, -  "
Numbers 1:23,Spisowych tych w pokoleniu Szymeona: pięćdziesiąt dziewięć tysięcy trzysta. 
Numbers 1:24,"Synów Gada, podług powinowactwa rodzinnego, podług domów ich rodowych, podług wykazów imiennych, od wieku lat dwudziestu i wyżej, wszystkich stawających do broni, -  "
Numbers 1:25,Spisowych tych w pokoleniu Gada: czterdzieści pięć tysięcy sześćset pięćdziesiąt. 
Numbers 1:26,"Synów Jehudy, podług powinowactwa rodzinnego, podług domów ich rodowych, podług wykazów imiennych, od wieku lat dwudziestu i wyżej, wszystkich stawających do broni, -  "
Numbers 1:27,Spisowych tych w pokoleniu Jehudy: siedmdziesiąt cztery tysiące sześćset. 
Numbers 1:28,"Synów Isachara, podług powinowactwa rodzinnego, podług domów ich rodowych, podług wykazów imiennych, od wieku lat dwudziestu i wyżej, wszystkich stawających do broni, -  "
Numbers 1:29,Spisowych tych w pokoleniu Isachara: pięćdziesiąt cztery tysiące czterysta. 
Numbers 1:30,"Synów Zebuluna, podług powinowactwa rodzinnego, podług domów ich rodowych, podług wykazów imiennych, od wieku lat dwudziestu i wyżej, wszystkich stawających do broni, -  "
Numbers 1:31,Spisowych tych w pokoleniu Zebuluna: pięćdziesiąt siedm tysięcy czterysta. 
Numbers 1:32,"Synów Josefa: synów Efraima, podług powinowactwa rodzinnego, podług domów ich rodowych, podług wykazów imiennych, od wieku lat dwudziestu i wyżej, wszystkich stawających do broni, -  "
Numbers 1:33,Spisowych tych w pokoleniu Efraima: czterdzieści tysięcy pięćset. 
Numbers 1:34,"Synów Menaszy, podług powinowactwa rodzinnego, podług domów ich rodowych, podług wykazów imiennych, od wieku lat dwudziestu i wyżej, wszystkich stawających do broni, -  "
Numbers 1:35,Spisowych tych w pokoleniu Menaszy: trzydzieści dwa tysiące dwieście. 
Numbers 1:36,"Synów Binjamina, podług powinowactwa rodzinnego, podług domów ich rodowych, podług wykazów imiennych, od wieku lat dwudziestu i wyżej, wszystkich stawających do broni, -  "
Numbers 1:37,Spisowych tych w pokoleniu Binjamina: trzydzieści pięć tysięcy czterysta. 
Numbers 1:38,"Synów Dana, podług powinowactwa rodzinnego, podług domów ich rodowych, podług wykazów imiennych, od wieku lat dwudziestu i wyżej, wszystkich stawających do broni, -  "
Numbers 1:39,Spisowych tych w pokoleniu Dana: sześdziesiąt dwa tysiące siedmset. 
Numbers 1:40,"Synów Aszera, podług powinowactwa rodzinnego, podług domów ich rodowych, podług wykazów imiennych, od wieku lat dwudziestu i wyżej, wszystkich stawających do broni, -  "
Numbers 1:41,Spisowych tych w pokoleniu Aszera: czterdzieści jeden tysięcy pięćset. 
Numbers 1:42,"Synów Naftali, podług powinowactwa rodzinnego, podług domów ich rodowych, podług wykazów imiennych, od wieku lat dwudziestu i wyżej, wszystkich stawających do broni, -  "
Numbers 1:43,Spisowych tych w pokoleniu Naftali: pięćdziesiąt trzy tysiące czterysta. 
Numbers 1:44,"Oto spisowi, których przegląd odbył Mojżesz i Ahron i książęta Israela, dwunastu mężów, po jednemu z każdego domu swego rodowego było ich. "
Numbers 1:45,"I tak było wszystkich spisowych synów Israela podług domów ich rodowych, od wieku lat dwudziestu i wyżej, wszystkich stawających do broni w Israelu, -  "
Numbers 1:46,Wszystkich spisowych tych: sześćkroć trzy tysiące trzysta pięćdziesiąt. 
Numbers 1:47,Lewici zaś podług szczepu rodowego nie stawili się do przeglądu między nimi. 
Numbers 1:48,Albowiem oświadczył był Wiekuisty Mojżeszowi tak: 
Numbers 1:49,"""Tylko pokolenia Lewi nie obejmiesz spisem, a pocztu ich nie zbierzesz wraz z synami Israela; "
Numbers 1:50,"A ustanowisz ty Lewitów nad przybytkiem świadectwa i całym przyborem jego i nad wszystkiem, co doń należy; oni nosić będą przybytek i wszystkie przybory jego; oni też usługiwać przy nim będą, a wokoło przybytku rozłożą obóz swój. "
Numbers 1:51,"Ile razy wyruszy przybytek, złożą go Lewici, a ile razy stanie przybytek, ustawią go Lewici; postronny zaś, któryby przystąpił, śmierć poniesie. "
Numbers 1:52,I stawać będą synowie Israela każdy w obozie swoim i każdy przy chorągwi swojej podług zastępów swych. 
Numbers 1:53,"Lewici zaś rozłożą się obozem wokoło przybytku świadectwa, aby nie przyszedł gniew na zbór synów Israela; i stawać będą Lewici na straży u przybytku świadectwa."" "
Numbers 1:54,"I uczynili to synowie Israela; stosownie do wszystkiego, co rozkazał Wiekuisty Mojżeszowi, tak uczynili. "
Numbers 2:1,"I oświadczył Wiekuisty Mojżeszowi i Ahronowi, i rzekł: "
Numbers 2:2,"""Każdy przy chorągwi swojej, przy znakach domów swych rodowych, niechaj staną obozem synowie Israela; opodal, naokoło przybytku zboru niechaj staną obozem. "
Numbers 2:3,"A rozłoży się obozem: na przedzie ku wschodowi chorągiew obozu Jehudy, podług zastępów swych: wodzem zaś synów Jehudy - Nachszon, syn Amminadaba. "
Numbers 2:4,A zastęp jego i spisowych w nim - siedmdziesiąt cztery tysiące sześćset. 
Numbers 2:5,"A rozłoży się obozem przy nim pokolenie Isachara; wodzem zaś synów Isachara - Nethaneel, syn Cuara. "
Numbers 2:6,A zastęp jego i spisowych w nim pięćdziesiąt cztery tysiące czterysta. 
Numbers 2:7,"Następnie pokolenie Zebuluna; wodzem zaś synów Zebuluna - Eliab, syn Chelona. "
Numbers 2:8,A zastęp jego i spisowych w nim - pięćdziesiąt siedm tysięcy czterysta. 
Numbers 2:9,Wszystkich spisowych z obozu Jehudy: sto ośmdziesiąt sześć tysięcy czterysta według zastępów ich; - ci pierwsi wyruszą. 
Numbers 2:10,"Chorągiew obozu Reubena - ku południowi, według zastępów swych, wodzem zaś synów Reubena - Elicur, syn Szedeura. "
Numbers 2:11,A zastęp jego i spisowych w nim: czterdzieści sześć tysięcy pięćset. 
Numbers 2:12,"A rozłoży się obozem przy nim pokolenie Szymeona; wodzem zaś synów Szymeona - Szelumiel, syn Curyszaddaja. "
Numbers 2:13,A zastęp jego i spisowych w nim pięćdziesiąt dziewięć tysięcy trzysta. 
Numbers 2:14,"A następnie pokolenie Gada; wodzem zaś synów Gada - Eljasaf, syn Reuela. "
Numbers 2:15,A zastęp jego i spisowych w nim: czterdzieści pięć tysięcy sześćset pięćdziesiąt. 
Numbers 2:16,Wszystkich spisowych z obozu Reubena: sto pięćdziesiąt jeden tysięcy czterysta pięćdziesiąt według zastępów ich; - a ci w rzędzie wtórym wyruszą. 
Numbers 2:17,"Następnie wyruszy z przybytkiem zboru obóz Lewitów w pośrodku tych obozów; jakim porządkiem spoczywać będą, takim i wyruszą, każdy w szyku swoim, przy chorągwiach swoich. "
Numbers 2:18,"Chorągiew obozu Efraima według zastępów swych - ku zachodowi; wodzem zaś synów Efraima - Eliszama, syn Amihuda. "
Numbers 2:19,A zastęp jego i spisowych w nim: czterdzieści tysięcy pięćset. 
Numbers 2:20,"A przy nim pokolenie Menaszy; wodzem zaś synów Menaszy - Gamliel, syn Pedacura. "
Numbers 2:21,A zastęp jego i spisowych w nim: trzydzieści dwa tysiące dwieście. 
Numbers 2:22,"A następnie pokolenie Binjamina; wodzem zaś synów Binjamina - Abidan, syn Gideoni. "
Numbers 2:23,A zastęp jego i spisowych w nim: trzydzieści pięć tysięcy czterysta. 
Numbers 2:24,"Wszystkich spisowych z obozu Efraima: sto ośm tysięcy sto, według zastępów ich; - a ci w trzecim rzędzie wyruszą. "
Numbers 2:25,"Chorągiew obozu Dana - ku północy, według zastępów swych; wodzem zaś synów Dana - Achiezer, syn Ammiszadaja. "
Numbers 2:26,A zastęp jego i spisowych w nim: sześćdziesiąt dwa tysiące siedmset. 
Numbers 2:27,"A rozłoży się obozem przy nim pokolenie Aszera; wodzem zaś synów Aszera - Pagiel, syn Ochrana. "
Numbers 2:28,A zastęp jego i spisowych w nim: czterdzieści jeden tysięcy pięćset. 
Numbers 2:29,"A następnie pokolenie Naftali; wodzem zaś synów Naftali - Achira, syn Enana. "
Numbers 2:30,A zastęp jego i spisowych w nim: pięćdziesiąt trzy tysiące czterysta. 
Numbers 2:31,"Wszystkich spisowych z obozu Dana: sto pięćdziesiąt siedm tysięcy sześćset; - a ci na ostatku wyruszą, przy chorągwiach swoich"". "
Numbers 2:32,Oto spisowi synów Israela według domów ich rodowych: wszystkich spisowych w obozach według zastępów ich - sześćkroć trzy tysiące pięćset pięćdziesiąt. 
Numbers 2:33,"Lewici zaś nie stawili się do przeglądu między synami Israela, jako rozkazał Wiekuisty Mojżeszowi. "
Numbers 2:34,"I uczynili tak synowie Israela; jako rozkazał Wiekuisty Mojżeszowi, tak rozłożyli się obozem przy chorągwiach swoich, i tak téż wyruszali, każdy według rodzin swoich, przy domu swym rodowym. "
Numbers 3:1,"A oto rodowód Ahrona i Mojżesza, czasu którego przemawiał Wiekuisty do Mojżesza u góry Synai. "
Numbers 3:2,"Oto synowie Ahrona: pierworodny - Nadab, następnie Abihu, Elazar i Ithamar. "
Numbers 3:3,"Oto imiona synów Ahrona, kapłanów namaszczonych, których upełnomocnił dłoń do piastowania kapłaństwa. "
Numbers 3:4,"Umarli wszakże Nadab i Abihu przed Wiekuistym, gdy przynieśli ogień nieuświęcony przed oblicze Wiekuistego - na pustyni Synai; potomstwa zaś nie mieli; a tak piastowali kapłaństwo Elazar i Ithamar przy Ahronie, ojcu swoim. "
Numbers 3:5,"I oświadczył Wiekuisty Mojżeszowi, i rzekł: "
Numbers 3:6,"""Przywiedź pokolenie Lewiego, a ustanów je przed obliczem Ahrona, kapłana, aby usługiwali mu; "
Numbers 3:7,"I aby pełnili straż jego i straż całego zboru przed przybytkiem zboru, sprawując służbę przybytku; "
Numbers 3:8,"I aby strzegli wszystkich przyborów przybytku i straż synów Israela, sprawując służbę przybytku. "
Numbers 3:9,I przydasz Lewitów Ahronowi i synom jego; jako dar przydani mu będą z pośród synów Israela; 
Numbers 3:10,"Ahrona zaś i synów jego ustanowisz, aby strzegli urzędu swego kapłańskiego; postronny zaś, któryby przystąpił, śmierć poniesie"". "
Numbers 3:11,"I oświadczył Wiekuisty Mojżeszowi, i rzekł: "
Numbers 3:12,"""Ja oto wziąłem Lewitów z pośród synów Israela miasto wszelkiego pierworodnego, rozwierającego łono z synów Israela; niechaj przeto będą Lewici Moimi. "
Numbers 3:13,"Gdyż Mojém wszelkie pierworodne; od dnia, któregom poraził wszystkich pierworodnych w ziemi Micraim, poświęciłem sobie każde pierworodne w Israelu, tak człowieka jak i bydlę; Moimi niechaj będą"". "
Numbers 3:14,"I oświadczył Wiekuisty Mojżeszowi na pustyni Synai, i rzekł: "
Numbers 3:15,"""Policz synów Lewiego według domów ich rodowych, według rodzin ich; wszystkich płci męzkiej od miesiąca i wyżej policz ich"". "
Numbers 3:16,"I policzył ich Mojżesz według słowa Wiekuistego, jak rozkazano. "
Numbers 3:17,"A byli oto synowie Lewiego podług imion ich: Gerszon, Kehath i Merary. "
Numbers 3:18,A oto imiona synów Gerszona według rodzin ich: Libni i Szymei. 
Numbers 3:19,"A synowie Kehatha według rodzin ich: Amram i Ic'har, Chebron i Uzyel. "
Numbers 3:20,A synowie Merarego podług rodzin ich: Machli i Muszy. Oto rodziny Lewiego według domów swych rodowych. 
Numbers 3:21,Od Gerszona rodzina Libni i rodzina Szymei: te są rodziny Gerszonidów. 
Numbers 3:22,Spisowych ich według liczby wszystkich płci męzkiej od miesiąca i wyżej - spisowych ich siedm tysięcy pięćset. 
Numbers 3:23,"Rodziny Gerszonidów za przybytkiem obozować będą, ku zachodowi. "
Numbers 3:24,"Naczelnikiem zaś domu rodowego Gerszonidów - Eljasaf, syn Laela. "
Numbers 3:25,A pod strażą synów Gerszona w przybytku zboru będzie przybytek i namiot; pokrowiec jego i kotara u wnijścia do przybytku zboru; 
Numbers 3:26,"I zapony dworca i kotara u wnijścia do dworca, otaczającego przybytek i ołtarz wokoło, i powrozy ze wszystkiém urządzeniem ich. "
Numbers 3:27,A od Kehatha - rodzina Amrama i rodzina Ic'hara i rodzina Chebrona i rodzina Uzyela: oto rodziny Kehatydów. 
Numbers 3:28,Podług wykazu wszystkich płci męzkiej od miesiąca i wyżej - ośm tysięcy sześćset pełniących straż przy świątyni. 
Numbers 3:29,"Rodziny synów Kehatha stawać będą obozem po stronie przybytku, ku południowi; "
Numbers 3:30,"Naczelnikiem zaś rodowego domu rodzin Kehatha - Elicafan, syn Uzyela. "
Numbers 3:31,"A pod strażą ich - arka i stół i świecznik i ołtarze i naczynia święte, któremi służbę pełnić będą, i zasłona i całe urządzenie jej. "
Numbers 3:32,"Naczelnikiem zaś nad naczelnikami Lewitów - Elazar, syn Ahrona, kapłana, ma on nadzór nad pełniącymi straż przy świątyni. "
Numbers 3:33,Od Merarego - rodzina Machlidów i rodzina Muszydów: oto rodziny Merarego. 
Numbers 3:34,A spisowych ich według liczby wszystkich płci męzkiej od miesiąca i wyżej - sześć tysięcy dwieście. 
Numbers 3:35,"Naczelnikiem zaś rodowego domu rodzin Merarego - Curiel, syn Abichaila; u boku przybytku stawać będą obozem, ku północy. "
Numbers 3:36,"A pod nadzorem i strażą synów Merarego: bale przybytku i wrzeciądze, i słupy, i podsłupia i wszystkie przybory jego, i całe urządzenie jego; "
Numbers 3:37,"I słupy dworca wokoło, i podsłupia ich, i kołki i powrozy ich. "
Numbers 3:38,"Obozującymi zaś z przedniej strony przybytku, przed przybytkiem zboru, ku wschodowi, będą Mojżesz i Ahron i synowie jego; trzymać im straż przy świątyni dla ochraniania synów Israela, albowiem postronny, któryby przystąpił, śmierć poniesie. "
Numbers 3:39,"Wszystkich spisowych Lewitów, których zliczył Mojżesz i Ahron z rozkazu Wiekuistego według rodzin ich, wszystkich płci męzkiej od miesiąca i wyżej - dwadzieścia dwa tysiące. "
Numbers 3:40,"I rzekł Wiekuisty do Mojżesza: ""Oblicz wszystkich pierworodnych płci męzkiej z synów Israela od miesiąca i wyżej i sporządź wykaz imion ich. "
Numbers 3:41,"I przyjmiesz Lewitów dla Mnie, Wiekuistego, miasto wszystkich pierworodnych z synów Israela; bydło zaś Lewitów miasto wszelkiego pierworodnego w bydle synów Israela. "
Numbers 3:42,I obliczył Mojżesz jako mu rozkazał Wiekuisty wszystkich pierworodnych między synami Israela. 
Numbers 3:43,"A było wszystkich pierworodnych płci męzkiej, według wykazu imiennego, od miesiąca i wyżej, spisowych ich: dwadzieścia dwa tysiące dwieście siedmdziesiąt i trzy. "
Numbers 3:44,"I oświadczył Wiekuisty Mojżeszowi, i rzekł: "
Numbers 3:45,"""Przyjm Lewitów miasto wszystkich pierworodnych z synów Israela, a bydło Lewitów - miasto bydła ich, - a niechaj będą Moimi Lewici, - Jam Wiekuisty. "
Numbers 3:46,"A jako okup owych dwustu siedmdziesięciu trzech, zbywających nad liczbę Lewitów, z pierworodnych synów Israela, -  "
Numbers 3:47,"Weźmiesz po pięć szekli za głowę, wedle szekla uświęconego weźmiesz, po dwadzieścia ger w szeklu, "
Numbers 3:48,"I oddasz te pieniądze Ahronowi i synom jego, jako okup zbywających nad liczbę ich."" "
Numbers 3:49,I tak wziął Mojżesz pieniądze okupu od zbywających nad liczbę okupionych przez Lewitów; 
Numbers 3:50,"Od pierworodnych synów Israela wziął pieniędzy tych: tysiąc trzysta sześćdziesiąt i pięć szekli, według szekla uświęconego. "
Numbers 3:51,"I oddał Mojżesz te pieniądze okupu Ahronowi i synom jego, na wyrzeczenie Wiekuistego, jako rozkazał Wiekuisty Mojżeszowi. "
Numbers 4:1,"I oświadczył Wiekuisty Mojżeszowi i Ahronowi, i rzekł: "
Numbers 4:2,"""Zebrać poczet synów Kehatha z pomiędzy synów Lewiego według rodzin ich, według domów ich rodowych. "
Numbers 4:3,"Od trzydziestu lat i wyżej do pięćdziesięciu lat, wszystkich zdolnych wstąpić do służby, aby pełnili posługę w przybytku zboru. "
Numbers 4:4,Oto przedmiot służby synów Kehatha w przybytku zboru: świętość świętości. 
Numbers 4:5,"I wejdzie Ahron i synowie jego, gdy będzie miał ruszyć obóz i zdejmą zaponę zasłaniającą i okryją nią arkę świadectwa; "
Numbers 4:6,I włożą na nią pokrowiec ze skóry borsuczej i rozciągną oponę całą z błękitu z wierzchu i założą drążki jej. 
Numbers 4:7,"A téż na stół wystawny rozłożą oponę z błękitu i położą na nim misy i kadzielnice i dzbany i czasze do nalewania, a chléb jego ustawiczny powinien być na nim. "
Numbers 4:8,I rozciągną nad tém oponę karmazynową a przykryją ją pokrowcem ze skóry borsuczej i założą drążki jego; 
Numbers 4:9,"Wezmą téż oponę błękitną i nakryją świecznik dla oświetlania i lampy jego, i szczypczyki i popielniczki i wszystkie téż naczynia jego do oleju, których używają przy nim; "
Numbers 4:10,I włożą go i wszystkie przybory jego w pokrowiec ze skóry borsuczej i położą na nosze. 
Numbers 4:11,"Na ołtarz téż złoty rozciągną oponę z błękitu i nakryją go pokrowcem ze skóry borsuczej, i założą drążki jego; "
Numbers 4:12,"I wezmą wszystkie przybory służbowe, któremi posługują się w świątyni i włożą w oponę z błękitu i nakryją je pokrowcem ze skóry borsuczej i położą na nosze; "
Numbers 4:13,I oczyszczą ofiarnicę z popiołu i rozciągną na niej oponę purpurową; 
Numbers 4:14,"I włożą na nią wszystkie przybory jej, któremi posługują się przy niej, - węglarki i widełki i łopatki i kropielnice, - wszystkie przybory ofiarnicy i rozciągną na niej pokrowiec ze skóry borsuczej i założą drążki jej; "
Numbers 4:15,"A gdy dopełni Ahron i synowie jego okrycia świątyni i wszystkich przyborów świątyni przy wyruszeniu obozu, wtedy przystąpią synowie Kehatha, aby nieść; lecz nie będą dotykali się świątyni, aby nie pomarli. Oto brzemię synów Kehatha przy przybytku zboru. "
Numbers 4:16,"A pod nadzorem Elazara, syna Ahrona, kapłana - olej do oświetlania i kadzidło wonne i śniedna ofiara ustawiczna, i olej namaszczenia: nadzór całego przybytku i wszystkiego co w nim, świątyni i przyborów jej."" "
Numbers 4:17,"I oświadczył Wiekuisty Mojżeszowi i Ahronowi, i rzekł: "
Numbers 4:18,"""Nie podcinajcie szczepu rodzin Kehatha z pośród Lewitów; "
Numbers 4:19,"A oto co uczynić wam dla nich, aby żyli a nie wymierali, gdy przystępować będą do przenajświętszego: Ahron i synowie jego niechaj przyjdą i ustanowią ich, - każdego przy służbie swojej i przy brzemieniu swojém; "
Numbers 4:20,"Ale niechaj nie przyjdą, by przypatrywać się rozbiórce świątyni, aby nie pomarli."" "
Numbers 4:21,"I oświadczył Wiekuisty Mojżeszowi, i rzekł: "
Numbers 4:22,"""Zebrać téż i poczet synów Gerszona według domów ich rodowych, według rodzin ich. "
Numbers 4:23,"Od wieku lat trzydziestu i wyżej do pięćdziesięciu lat, policzysz ich, wszystkich wstępujących w szeregi dla pełnienia posług w przybytku zboru. "
Numbers 4:24,Oto służba rodzin Gerszonidów przy robocie i przy noszeniu: 
Numbers 4:25,"Nosić im opony przybytku i przybytek zboru, pokrowiec jego i pokrowiec borsuczy, będący na nim na wierzchu i kotarę wnijścia do przybytku zboru. "
Numbers 4:26,"I zapony dworca i kotarę wnijścia do bramy dworca, otaczającego przybytek i ołtarz w około, i powrozy ich i wszystkie przybory ich służbowe; a wszystko, co należy przy nich zrobić, niechaj oni czynią. "
Numbers 4:27,"Według rozkazu Ahrona i synów jego odbywać się będzie wszelka służba synów Gerszona, zarówno każde brzemię jak i każda robota ich; a ustanowicie nad nimi straż przy wszystkich ich brzemionach. "
Numbers 4:28,"Oto służba rodzin synów Gerszona przy przybytku zboru; nadzór zaś nad nimi - w ręku Ithamara, syna Ahrona, kapłana. "
Numbers 4:29,"Synów téż Merarego, według rodzin ich, według domów ich rodowych policzysz, -  "
Numbers 4:30,"Od wieku lat trzydziestu i wyżej, do pięćdziesięciu lat policzysz ich, wszystkich wstępujących w szeregi dla pełnienia posług w przybytku zboru. "
Numbers 4:31,"A oto wydział brzemion ich przy całej służbie ich przy przybytku zboru: bale przybytku, wrzeciądze jego, i słupy, i podsłupia jego. "
Numbers 4:32,"I słupy dworca w około, i podsłupia ich, i kołki, i powrozy, i wszystkie przybory ich, ze wszystkiém co do służby należy; imiennie zaś policzycie przybory wydziału brzemion ich. "
Numbers 4:33,"Oto powinność rodzin synów Merarego w całej służbie ich przy przybytku zboru, - pod nadzorem Ithamara, syna Ahrona, kapłana."" "
Numbers 4:34,"Policzyli tedy Mojżesz i Ahron i naczelnicy zboru synów Kehatha według rodzin ich, według domów ich rodowych. "
Numbers 4:35,"Od wieku lat trzydziestu i wyżej, do pięćdziesięciu lat, wszystkich wstępujących w szeregi dla pełnienia posług w przybytku zboru. "
Numbers 4:36,"A było spisowych ich, według rodzin ich: dwa tysiące siedmset pięćdziesiąt. "
Numbers 4:37,"Oto spisowi rodów Kehatha, - wszyscy pełniący służbę przy przybytku zboru, których obliczył Mojżesz i Ahron z rozkazu Wiekuistego przez Mojżesza. "
Numbers 4:38,"A spisowi synów Gerszona, według rodzin ich i według domów ich rodowych, -  "
Numbers 4:39,"Od wieku lat trzydziestu i wyżej, do pięćdziesięciu lat, wszyscy wstępujący w szeregi, dla pełnienia posług w przybytku zboru; "
Numbers 4:40,"A było spisowych tych, według rodzin ich, według domów ich rodowych; dwa tysiące sześćset trzydzieści. "
Numbers 4:41,"Oto spisowi rodzin synów Gerszona, wszyscy pełniący służbę przy przybytku zboru, których policzył Mojżesz i Ahron z rozkazu Wiekuistego. "
Numbers 4:42,"A spisowi synów Merarego, według rodzin ich, według domów ich rodowych, -  "
Numbers 4:43,"Od wieku lat trzydziestu i wyżej, do pięćdziesięciu lat, wszyscy wstępujący w szeregi, dla pełnienia posług w przybytku zboru, -  "
Numbers 4:44,"A było spisowych tych, według rodzin ich trzy tysiące dwieście. "
Numbers 4:45,"Oto spisowi rodzin synów Merarego, których policzył Mojżesz i Ahron, z rozkazu Wiekuistego przez Mojżesza. "
Numbers 4:46,"Wszystkich spisowych, których policzył Mojżesz i Ahron i naczelnicy Israela z Lewitów, według rodzin ich, i według domów ich rodowych, -  "
Numbers 4:47,"Od wieku lat trzydziestu i wyżej, do pięćdziesięciu lat, wszystkich zdolnych przystąpić do wykonywania robót i podejmowania brzemion przy przybytku zboru, -  "
Numbers 4:48,Spisowych tych było ośm tysięcy pięćset ośmdziesiąt. 
Numbers 4:49,"Według rozkazu Wiekuistego przez Mojżesza ustanowił on ich - każdego przy służbie swojej i przy brzemieniu swojém, a przeznaczenia dla nich, - jak rozkazał Wiekuisty Mojżeszowi. "
Numbers 5:1,"I oświadczył Wiekuisty Mojżeszowi, i rzekł: "
Numbers 5:2,"""Rozkażesz synom Israela, aby usunęli z obozu wszystkich trędowatych, i wszystkich cierpiących na upławy, i wszystkich, którzy się zanieczyścili przy umarłym. "
Numbers 5:3,"Zarówno mężczyzn jak i niewiasty usuniecie, po za obóz usuniecie ich, aby nie zanieczyszczali obozów swoich, w pośród których Ja przebywam"". "
Numbers 5:4,"I uczynili tak synowie Israela i usunęli ich po za obóz; jako powiedział Wiekuisty Mojżeszowi, tak uczynili synowie Israela. "
Numbers 5:5,"I oświadczył Wiekuisty Mojżeszowi, i rzekł: "
Numbers 5:6,"""Powiedz synom Israela: jeżeliby mężczyzna albo niewiasta popełnili jakikolwiek grzech przeciw człowiekowi, dopuściwszy się tém występku przeciw Wiekuistemu, - a winną by była dusza ona, -  "
Numbers 5:7,"Niechaj tedy wyspowiadają się z grzechu swojego, którego się dopuścili, i zwrócą krzywdę w całości, a piątą część dołożą nadto i oddadzą temu, przeciw któremu zawinili. "
Numbers 5:8,"Gdyby zaś nie miał ów człowiek bliższego krewnego, któremuby krzywdę wynagrodzić było można; wtedy krzywda wynagrodzona należy do Wiekuistego, - do kapłana, - oprócz barana odpuszczenia, przez który mu odpuszczoném będzie. "
Numbers 5:9,"Wszelka téż danina, ze wszystkich świętych darów synów Israela, które składają przez kapłana, do niego należy. "
Numbers 5:10,"A co przez kogokolwiek poświęcone zostało, do niego należy; któremu kapłanowi je daje, do tego należy."" "
Numbers 5:11,"I oświadczył Wiekuisty Mojżeszowi, i rzekł: "
Numbers 5:12,"""Powiedz synom Israela a objaśnij im: ""jeżeliby czyjakolwiek żona wykroczyła i dopuściła się wiarołomstwa względem niego, -  "
Numbers 5:13,"A złączyłby się z nią mężczyzna, obcując z nią, a byłoby to utajone przed oczyma męża jej, - ponieważ ukrywała się, gdy się zbezcześciła, - a świadka by nie było przeciw niej, a nie została schwytana; "
Numbers 5:14,"A przypadłby nań duch zazdrości i podejrzywałby żonę swoję, któraby zbezczeszczoną była; albo przypadłby nań duch zazdrości i podejrzywałby żonę swoję, któraby zbezczeszczoną nie była: "
Numbers 5:15,"Zaprowadzi wtedy mąż ów żonę swą do kapłana i przyniesie zarazem w ofierze za nią dziesiątą część efy mąki jęczmiennej, - nie wylewając wszakże oliwy na nią, ani położywszy na nią kadzidła, albowiem śniedna ofiara to zazdrości, śniedna ofiara pamięci, przypominająca winę. -  "
Numbers 5:16,Przywiedzie ją zaś kapłan i postawi przed oblicze Wiekuistego. 
Numbers 5:17,"I nabierze kapłan wody poświęconej w naczynie gliniane, i nieco prochu znajdującego się na toku przybytku weźmie kapłan i wsypie do tej wody. "
Numbers 5:18,"I postawi kapłan niewiastę przed oblicze Wiekuistego, i rozpuści włosy na głowie niewiasty, i poda w ręce jej śniedną ofiarę pamięci, ową śniedną ofiarę zazdrości; w ręku zaś kapłana będzie woda goryczy, klątwy. "
Numbers 5:19,"I zaklnie ją kapłan i rzeknie do niewiasty: jeżeli nie obcował nikt z tobą, a nie wykroczyłaś zbezczeszczeniem przeciw mężowi twemu, - nienaruszona bądź od tej wody goryczy, klątwy; "
Numbers 5:20,"Ale jeżeliś wykroczyła przeciw mężowi twojemu i zostałaś zbezczeszczona, a obcował kto z tobą oprócz męża twojego, -  "
Numbers 5:21,"Zaklnie zaś kapłan niewiastę klątwą przekleństwa, przemawiając do niewiasty jako kapłan: - ""niechaj cię poda Wiekuisty na przekleństwo i klątwę między ludem twoim, czyniąc łono twoje zapadłém, a żywot twój opuchłym; "
Numbers 5:22,"I niech przenikną te wody klątwy we wnętrzności twoje, aby opuchł żywot twój, a zapadło łono twoje!"" Odpowie zaś niewiasta: Amen, amen. "
Numbers 5:23,"I napisze kapłan przekleństwa te na zwitku, a spłucze je w owej wodzie goryczy. "
Numbers 5:24,"I da się napić niewieście wody goryczy, klątwy, tak aby przenikły ją te wody klątwy, na gorycz jej. "
Numbers 5:25,Ale przedtém weźmie kapłan z rąk niewiasty śniedną ofiarę zazdrości i przedstawi tę ofiarę przed oblicze Wiekuistego i zaniesie ją do ofiarnicy; 
Numbers 5:26,"I nabierze kapłan garścią ze śniednej tej ofiary, jej ofiarę przypomnienia i puści ją z dymem na ofiarnicy, poczém da wypić niewieście wodę. "
Numbers 5:27,"A gdy da się jej napić owej wody, to jeżeliby zbezczeszczona była, a dopuściłaby się wiarołomstwa względem męża swojego, wtedy przenikną ją wody klątwy goryczą i opuchnie żywot jej, a zapadnie łono jej, i stanie się niewiasta ta przekleństwem między ludem swoim; "
Numbers 5:28,"Jeżeliby zaś nie była zbezczeszczona niewiasta, a byłaby czystą, wtedy nienaruszoną zostanie, a obdarzona będzie potomstwem. "
Numbers 5:29,"Oto ustawa o zazdrości, gdyby wykroczyła niewiasta przeciw mężowi swojemu, a zbezczeszczoną została; "
Numbers 5:30,"Albo gdyby w ogóle na męża przypadł duch zazdrości, tak żeby podejrzywał żonę swoję, wtedy postawi żonę przed oblicze Wiekuistego, a postąpi z nią kapłan wedle całej ustawy tej. "
Numbers 5:31,"A czystym będzie mąż od winy, żona zaś poniesie karę swoję."" "
Numbers 6:1,"I oświadczył Wiekuisty Mojżeszowi, i rzekł: "
Numbers 6:2,"""Powiedz synom Israela, a objaśnij im: Jeżeli się mężczyzna albo niewiasta wyróżni, ślubując ślub wstrzemięźliwości, aby być wstrzemięźliwym, gwoli Wiekuistemu; "
Numbers 6:3,"Tedy od wina i mocnego napoju wstrzymywać się winien, nawet kwasu winnego, ani kwasu z odurzających napojów pijać nie ma; żadnej téż nalewki z winnych jagód nie będzie pił, a także winnych jagód świeżych albo suszonych jadać nie będzie. "
Numbers 6:4,"Przez cały czas wstrzemięźliwości swojej, z niczego, co się przyrządza z winogradu, bądź z pestek, bądź z łupiny, kosztować nie ma. "
Numbers 6:5,"Przez cały czas ślubowanej wstrzemięźliwości swojej, brzytwa nie dotknie się głowy jego; aż do spełnienia się czasu, na który poddał się wstrzemięźliwości gwoli Wiekuistemu, uświęconym być winien, splatając rozpuszczone włosy głowy swojej. "
Numbers 6:6,"Przez cały czas, na który poddał się wstrzemięźliwości gwoli Wiekuistemu, do ciała martwego nie przystąpi. "
Numbers 6:7,"Ani przy ojcu, ani przy matce swojej, ani przy bracie, ani przy siostrze swojej nie zanieczyści się, gdy umrą; gdyż uświęcenie Boga swego ma na głowie swojej. "
Numbers 6:8,Przez cały czas wstrzemięźliwości swojej - poświęconym on Wiekuistemu. 
Numbers 6:9,"A gdyby kto umarł przy nim w jednej chwili, nagle, a zanieczyścił głowę jego poświęconą; ostrzyże wtedy głowę swoję w dzień oczyszczenia swego; dnia siódmego ostrzyże ją. "
Numbers 6:10,"A dnia ósmego przyniesie parę synogarlic albo parę młodych gołąbków do kapłana, do wnijścia przybytku zboru. "
Numbers 6:11,"I spełni kapłan jednym ofiarę zagrzeszną, a drugim całopalenie, i oczyści go od tego, czém zgrzeszył przez zmarłego, a poświęci głowę jego w tenże dzień; "
Numbers 6:12,"I podda się wstrzemięźliwości przed Wiekuistym na czas wstrzemięźliwości swojej, poczém przyniesie jagnię roczne jako ofiarę pokutną; czas wszakże poprzedni przepada, gdyż zanieczyszczone zostało poświęcenie jego. "
Numbers 6:13,"A oto ustawa o wstrzemięźliwym, gdy spełni się czas wstrzemięźliwości jego: należy go przyprowadzić do wnijścia przybytku zboru; "
Numbers 6:14,"I złoży on w ofierze Wiekuistemu - jedno jagnię roczne, zdrowe na całopalenie, i owcę jedną, roczną, zdrową na ofiarę zagrzeszną, barana téż jednego, zdrowego na ofiarę opłatną; "
Numbers 6:15,"Kosz téż przaśników z mąki przedniej, kołacze zaczynione oliwą i ołatki przaśne namazane oliwą, wraz z ofiarą ich śniedną i zalewką ich, -  "
Numbers 6:16,I złoży to kapłan przed Wiekuistym i spełni ofiarę jego zagrzeszną i całopalenie jego; 
Numbers 6:17,"Baranem zaś spełni ofiarę opłatną Wiekuistemu, wraz z koszem przaśników; i spełni téż kapłan śniedną ofiarę jego, i zalewkę jego. "
Numbers 6:18,"A wtedy ostrzyże wstrzemięźliwy u wnijścia do przybytku zboru głowę swą poświęconą, on zaś weźmie włosy poświęconej głowy jego i położy na ogień, znajdujący się pod ofiarą opłatną. "
Numbers 6:19,"Poczém weźmie kapłan łopatkę uwarzoną barana i jeden kołacz przaśny z kosza i ołatek przaśny jeden - a poda w ręce wstrzemięźliwego, gdy ostrzyże głowę swą poświęconą; "
Numbers 6:20,"I przedstawi to kapłan jako przedstawienie przed Wiekuistym: poświęcone to dla kapłana, oprócz mostka przedstawienia i łopatki podniesienia - a potem pić ma wstrzemięźliwy wino. "
Numbers 6:21,"Oto przepis o wstrzemięźliwym, który złożył ślub: ofiara jego przynależy Wiekuistemu za wstrzemięźliwość jego, oprócz tego, na co by go stać było; według ślubu, który ślubował uczyni, oprócz przepisanego o wstrzemięźliwości jego"". "
Numbers 6:22,"I oświadczył Wiekuisty Mojżeszowi, i rzekł: "
Numbers 6:23,"""Powiedz Ahronowi i synom jego w te słowa: Tak błogosławić macie synom Israela; powiecie do nich: "
Numbers 6:24,"Niechaj pobłogosławi cię Wiekuisty, a strzeże cię! "
Numbers 6:25,"Niechaj przyświeca Wiekuisty obliczem Swojém tobie, a miłościwym ci będzie! "
Numbers 6:26,"Niechaj zwróci Wiekuisty oblicze Swoje ku tobie, a da ci pokój! "
Numbers 6:27,"I tak niechaj złożą imię Moje na synów Israela, a Ja ich błogosławić będę!"" "
Numbers 7:1,"I stało się dnia, którego dokonał Mojżesz wystawienia przybytku, gdy namaścił i poświęcił go ze wszystkiemi przyborami jego, a ofiarnicę téż ze wszystkiemi przyborami jej namaścił i poświęcił, -  "
Numbers 7:2,"Przywiedli wtedy ofiary naczelnicy Israela, głowy domów swych rodowych, owi naczelnicy pokoleń, którzy zawiadywali spisami. "
Numbers 7:3,"Sprowadzili oni ofiary swe przed oblicze Wiekuistego: sześć wozów krytych przy dwunastu wołach; po wozie na dwóch naczelników, i po wole na każdego: i przywiedli je przed przybytek. "
Numbers 7:4,"I oświadczył Wiekuisty Mojżeszowi, i rzekł: "
Numbers 7:5,"""Przyjm od nich, a niechaj będą do wykonywania robót przy przybytku zboru; oddasz je zaś Lewitom, każdemu wedle służby jego"". "
Numbers 7:6,"Przyjął tedy Mojżesz owe wozy i woły, i oddał je Lewitom. "
Numbers 7:7,"Dwa wozy i cztery woły dał synom Gerszona, według służby ich; "
Numbers 7:8,"Cztery zaś wozy i ośm wołów dał synom Merarego, według służby ich, pod nadzorem Ithamara, syna Ahrona, kapłana. "
Numbers 7:9,"Synom wszakże Kehata nic nie dał, ponieważ służba przy świątyni była dla nich taka, że wszystko na ramieniu nosić mieli. "
Numbers 7:10,Przynieśli téż naczelnicy dary ku poświęceniu ofiarnicy w dzień namaszczenia jej - i złożyli naczelnicy dary swe przed ofiarnicą. 
Numbers 7:11,"I rzekł Wiekuisty do Mojżesza: ""Jednego dnia niechaj jeden naczelnik, a drugiego dnia niechaj drugi naczelnik złoży dary swoje ku poświęceniu ofiarnicy"". "
Numbers 7:12,"I złożył pierwszego dnia dar swój Nachszon, syn Amminadaba, od pokolenia Jehudy; "
Numbers 7:13,"A dar jego: misa srebrna jedna, sto trzydzieści szekli wagi, kropielnica jedna srebrna, na siedmdziesiąt szekli, wedle szekla uświęconego; obie pełne przedniej mąki, zaczynionej oliwą, na ofiarę śniedną; "
Numbers 7:14,"Jedna kadzielnica złota, na dziesięć szekli, pełna kadzidła; "
Numbers 7:15,"Cielec jeden młody, baran jeden, jagnię jedno roczne - na całopalenie; "
Numbers 7:16,Kozieł jeden - na ofiarę zagrzeszną; 
Numbers 7:17,"A na ofiarę opłatną: wołów parę, baranów pięć, kozłów pięć, jagniąt rocznych pięć: Oto dar Nachszona, syna Amminadaba. "
Numbers 7:18,"Dnia drugiego złożył dar Nethaneel, syn Cuara, naczelnik pokolenia Isachara. "
Numbers 7:19,"Złożył on w darze swoim: misę srebrną jednę, sto trzydzieści szekli wagi; kropielnicę jednę srebrną, na siedmdziesiąt szekli - wedle szekla uświęconego; obie pełne przedniej mąki, zaczynionej oliwą na ofiarę śniedną. "
Numbers 7:20,"Jedną kadzielnicę złotą, na dziesięć szekli, pełną kadzidła. "
Numbers 7:21,"Cielca jednego młodego, barana jednego, jagnię jedno roczne, na całopalenie. "
Numbers 7:22,Kozła jednego - na ofiarę zagrzeszną; 
Numbers 7:23,"A na ofiarę opłatną: wołów parę, baranów pięć, kozłów pięć, jagniąt rocznych pięć: Oto dar Nethaneela, syna Cuara. "
Numbers 7:24,"Dnia trzeciego - naczelnik synów Zebuluna, Eliab, syn Chelona. "
Numbers 7:25,"Dar jego: misa srebrna jedna, - sto trzydzieści szekli wagi, kropielnica jedna srebrna, na siedmdziesiąt szekli, - wedle szekla uświęconego; obie pełne przedniej mąki zaczynionej oliwą, na ofiarę śniedną. "
Numbers 7:26,"Jedna kadzielnica złota - na dziesięć szekli, pełna kadzidła. "
Numbers 7:27,"Cielec jeden młody, baran jeden, jagnię jedno roczne, na całopalenie. "
Numbers 7:28,Kozieł jeden - na ofiarę zagrzeszną; 
Numbers 7:29,"A na ofiarę opłatną: wołów parę, baranów pięć, kozłów pięć, jagniąt rocznych pięć: Oto dar Eliaba, syna Chelona. "
Numbers 7:30,"Dnia czwartego - naczelnik synów Reubena, Elicur, syn Szedeura. "
Numbers 7:31,"Dar jego: misa srebrna jedna, sto trzydzieści szekli wagi, kropielnica jedna srebrna, na siedmdziesiąt szekli, - wedle szekla uświęconego; obie pełne przedniej mąki, zaczynionej oliwą, na ofiarę śniedną. "
Numbers 7:32,"Jedna kadzielnica złota - na dziesięć szekli, pełna kadzidła. "
Numbers 7:33,"Cielec jeden młody, baran jeden, jagnię jedno roczne, na całopalenie. "
Numbers 7:34,Kozieł jeden - na ofiarę zagrzeszną; 
Numbers 7:35,"A na ofiarę opłatną: wołów parę, baranów pięć, kozłów pięć, jagniąt rocznych pięć: Oto dar Elicura, syna Szedeura. "
Numbers 7:36,"Dnia piątego - naczelnik synów Szymeona, Szelumiel, syn Curyszaddaja. "
Numbers 7:37,"Dar jego: misa srebrna jedna, sto trzydzieści szekli wagi, kropielnica jedna srebrna, na siedmdziesiąt szekli, - wedle szekla uświęconego; obie pełne przedniej mąki, zaczynionej oliwą, na ofiarę śniedną. "
Numbers 7:38,"Jedna kadzielnica złota - na dziesięć szekli, pełna kadzidła. "
Numbers 7:39,"Cielec jeden młody, baran jeden, jagnię jedno roczne, na całopalenie. "
Numbers 7:40,Kozieł jeden - na ofiarę zagrzeszną; 
Numbers 7:41,"A na ofiarę opłatną: wołów parę, baranów pięć, kozłów pięć, jagniąt rocznych pięć: Oto dar Szelumiela, syna Curyszaddaja. "
Numbers 7:42,"Dnia szóstego - naczelnik synów Gada, Eliasaf, syn Deuela. "
Numbers 7:43,"Dar jego: misa srebrna jedna, sto trzydzieści szekli wagi, kropielnica jedna srebrna, na siedmdziesiąt szekli - wedle szekla uświęconego; obie pełne przedniej mąki, zaczynionej oliwą, na ofiarę śniedną. "
Numbers 7:44,"Jedna kadzielnica złota, - na dziesięć szekli, pełna kadzidła. "
Numbers 7:45,"Cielec jeden młody, baran jeden, jagnię jedno roczne, na całopalenie. "
Numbers 7:46,"Kozieł jeden, na ofiarę zagrzeszną; "
Numbers 7:47,"A na ofiarę opłatną: wołów parę, baranów pięć, kozłów pięć, jagniąt rocznych pięć: Oto dar Elisafa, syna Deuela. "
Numbers 7:48,"Dnia siódmego - naczelnik synów Efraima, Eliszama, syn Ammihuda. "
Numbers 7:49,"Dar jego: misa srebrna jedna, - sto trzydzieści szekli wagi, kropielnica jedna srebrna, na siedmdziesiąt szekli, - wedle szekla uświęconego; obie pełne przedniej mąki, zaczynionej oliwą, na ofiarę śniedną. "
Numbers 7:50,"Jedna kadzielnica złota - na dziesięć szekli, pełna kadzidła. "
Numbers 7:51,"Cielec jeden młody, baran jeden, jagnię jedno roczne, na całopalenie. "
Numbers 7:52,Kozieł jeden - na ofiarę zagrzeszną; 
Numbers 7:53,"A na ofiarę opłatną: wołów parę, baranów pięć, kozłów pięć, jagniąt rocznych pięć: Oto dar Eliszamy, syna Ammihuda. "
Numbers 7:54,"Dnia ósmego - naczelnik synów Menaszy, Gamliel, syn Pedacura. "
Numbers 7:55,"Dar jego: misa srebrna jedna, - sto trzydzieści szekli wagi, kropielnica jedna srebrna, na siedmdziesiąt szekli, - wedle szekla uświęconego; obie pełne przedniej mąki, zaczynionej oliwą, na ofiarę śniedną, "
Numbers 7:56,"Jedna kadzielnica złota - na dziesięć szekli, pełna kadzidła. "
Numbers 7:57,"Cielec jeden młody, baran jeden, jagnię jedno roczne, na całopalenie. "
Numbers 7:58,Kozieł jeden - na ofiarę zagrzeszną; 
Numbers 7:59,"A na ofiarę opłatną: wołów parę, baranów pięć, kozłów pięć, jagniąt rocznych pięć: Oto dar Gamliela, syna Pedacura. "
Numbers 7:60,"Dnia dziewiątego - naczelnik synów Binjamina, Abidan, syn Gideoni. "
Numbers 7:61,"Dar jego: misa srebrna jedna, - sto trzydzieści szekli wagi, kropielnica jedna srebrna na siedmdziesiąt szekli, - wedle szekla uświęconego; obie pełne przedniej mąki, zaczynionej oliwą, na ofiarę śniedną. "
Numbers 7:62,"Jedna kadzielnica złota - na dziesięć szekli, pełna kadzidła. "
Numbers 7:63,"Cielec jeden młody, baran jeden, jagnię jedno roczne, na całopalenie. "
Numbers 7:64,Kozieł jeden - na ofiarę zagrzeszną; 
Numbers 7:65,"A na ofiarę opłatną: wołów parę, baranów pięć, kozłów pięć, jagniąt rocznych pięć: Oto dar Abidana, syna Gideoni. "
Numbers 7:66,"Dnia dziesiątego - naczelnik synów Dana, Achiezer, syn Ammiszaddaja. "
Numbers 7:67,"Dar jego: misa srebrna jedna, - sto trzydzieści szekli wagi, kropielnica jedna srebrna, na siedmdziesiąt szekli, - wedle szekla uświęconego; obie pełne przedniej mąki, zaczynionej oliwą, na ofiarę śniedną. "
Numbers 7:68,"Jedna kadzielnica złota - na dziesięć szekli, pełna kadzidła. "
Numbers 7:69,"Cielec jeden młody, baran jeden, jagnię jedno roczne, na całopalenie. "
Numbers 7:70,Kozieł jeden - na ofiarę zagrzeszną; 
Numbers 7:71,"A na ofiarę opłatną: wołów parę, baranów pięć, kozłów pięć, jagniąt rocznych pięć: Oto dar Achiezera, syna Ammiszaddaja. "
Numbers 7:72,"Dnia jedenastego - naczelnik synów Aszera, Pagiel, syn Ochrana. "
Numbers 7:73,"Dar jego: misa srebrna jedna, - sto trzydzieści szekli wagi, kropielnica jedna srebrna, na siedmdziesiąt szekli, - wedle szekla uświęconego; obie pełne przedniej mąki, zaczynionej oliwą, na ofiarę śniedną. "
Numbers 7:74,"Jedna kadzielnica złota - na dziesięć szekli, pełna kadzidła. "
Numbers 7:75,"Cielec jeden młody, baran jeden, jagnię jedno roczne, na całopalenie. "
Numbers 7:76,Kozieł jeden - na ofiarę zagrzeszną; 
Numbers 7:77,"A na ofiarę opłatną: wołów parę, baranów pięć, kozłów pięć, jagniąt rocznych pięć: Oto dar Pagiela, syna Ochrana. "
Numbers 7:78,"Dnia dwunastego - naczelnik synów Naftali, Achira, syn Enana. "
Numbers 7:79,"Dar jego: misa srebrna jedna, - sto trzydzieści szekli wagi, - kropielnica jedna srebrna, na siedmdziesiąt szekli, - wedle szekla uświęconego; obie pełne przedniej mąki, zaczynionej oliwą, na ofiarę śniedną. "
Numbers 7:80,"Jedna kadzielnica złota - na dziesięć szekli, pełna kadzidła. "
Numbers 7:81,"Cielec jeden młody, baran jeden, jagnię jedno roczne, na całopalenie. "
Numbers 7:82,Kozieł jeden - na ofiarę zagrzeszną; 
Numbers 7:83,"A na ofiarę opłatną: wołów parę, baranów pięć, kozłów pięć, jagniąt rocznych pięć: Oto dar Achiry, syna Enana. "
Numbers 7:84,"Oto poświęcenie ofiarnicy w dzień namaszczenia jej, ze strony naczelników Israela: mis srebrnych dwanaście, kropielnic srebrnych dwanaście, kadzielnic złotych dwanaście; "
Numbers 7:85,"Po sto trzydzieści szekli srebra misa każda, a po siedmdziesiąt kropielnica każda - wszystkiego srebra w owych naczyniach - dwa tysiące czterysta szekli, wedle szekla uświęconego. "
Numbers 7:86,"Kadzielnic złotych dwanaście, pełnych kadzidła, każda kadzielnica po dziesięć szekli, wedle szekla uświęconego; wszystkiego złota w kadzielnicach - sto dwadzieścia szekli. "
Numbers 7:87,"Wszystkiego bydła na całopalenie - dwanaście cielców, baranów dwanaście, jagniąt rocznych dwanaście, z ofiarą ich śniedną; kozłów téż dwanaście, na ofiarę zagrzeszną. "
Numbers 7:88,"Wszystkiego zaś bydła na ofiarę opłatną: wołów dwadzieścia cztery, baranów sześćdziesiąt, kozłów sześćdziesiąt, jagniąt rocznych sześćdziesiąt: Oto poświęcenie ofiarnicy po namaszczeniu jej. "
Numbers 7:89,"A gdy wchodził Mojżesz do przybytku zboru, aby mówiono z nim, słyszał wtedy głos przemawiający doń z ponad wieka, co nad arką świadectwa, z pośród dwu cherubów; a tak przemawiał do niego... "
Numbers 8:1,"I oświadczył Wiekuisty Mojżeszowi, i rzekł: "
Numbers 8:2,"""Powiedz Ahronowi, a objaśnij mu: Gdy będziesz zapalał lampy, to ku przedniej stronie świecznika świecić powinno siedm lamp"". "
Numbers 8:3,"I uczynił tak Ahron; ku stronie przedniej świecznika zapalił lampy jego, jako rozkazał Wiekuisty Mojżeszowi. "
Numbers 8:4,"A oto robota świecznika: kuty on był ze złota, od słupca do kwiatów jego kuty był; podług wzoru, który pokazał Wiekuisty Mojżeszowi, zrobił on świecznik. "
Numbers 8:5,"I oświadczył Wiekuisty Mojżeszowi, i rzekł: "
Numbers 8:6,"""Oddzielisz Lewitów z pośród synów Israela, a oczyścisz ich. "
Numbers 8:7,"A tak postąpisz z nimi, by oczyścić ich: pokrop ich wodą oczyszczającą, i niech ogolą brzytwą całe ciało swoje, i niech wypiorą szaty swe, a trzymają się w czystości. "
Numbers 8:8,"I niechaj wezmą cielca młodego z ofiarą jego śniedną - mąki przedniej, zaczynionej oliwą; drugiego zaś cielca młodego weźmiesz sam - na ofiarę zagrzeszną. "
Numbers 8:9,"I przywiedziesz Lewitów przed przybytek zboru, a zgromadzisz cały zbór synów Israela; "
Numbers 8:10,"I przywiedziesz Lewitów przed oblicze Wiekuistego, i położą synowie Israela ręce swe na Lewitów; "
Numbers 8:11,"I spełni Ahron nad Lewitami przedstawienie przed Wiekuistym, od synów Israela, - aby zaczęli sprawować służbę Wiekuistego; "
Numbers 8:12,"Lewici zaś położą ręce swe na głowy cielców; poczém spełnisz jednym ofiarę zagrzeszną, a drugim całopalenie Wiekuistemu, dla oczyszczenia Lewitów; "
Numbers 8:13,"I postawisz Lewitów przed Ahronem i przed synami jego, a spełnisz nad nimi przedstawienie Wiekuistemu. "
Numbers 8:14,"I tak oddzielisz Lewitów z pośród synów Israela, a będą Moimi Lewici; "
Numbers 8:15,"A potem wejdą Lewici, aby służyli w przybytku zboru, gdy ich oczyścisz i spełnisz nad nimi przedstawienie; "
Numbers 8:16,"Albowiem oddani mi oni zupełnie z pośród synów Israela; miasto każdego rozwierającego łono, każdego pierworodnego z synów Israela, wziąłem ich sobie. "
Numbers 8:17,"Gdyż Mojém wszystko pierworodne z synów Israela, tak z ludzi jak z bydła; dnia, któregom poraził wszystkich pierworodnych w ziemi Micraim, poświęciłem ich Sobie. "
Numbers 8:18,Przyjąłem zaś Lewitów miasto wszystkich pierworodnych u synów Israela; 
Numbers 8:19,"I oddałem Lewitów jako przydanych Ahronowi i synom jego, z pośród synów Israela, aby pełnili służbę za synów Israela w przybytku zboru, i ochraniali synów Israela, - tak, aby nie spotkała synów Israela klęska, gdy przystępować będą synowie Israela do świątyni."" "
Numbers 8:20,"I postąpili tak Mojżesz i Ahron i cały zbór synów Israela z Lewitami; wedle wszystkiego, co przykazał Wiekuisty Mojżeszowi o Lewitach, tak postąpili z nimi synowie Israela. "
Numbers 8:21,"I oczyścili się Lewici, i wyprali szaty swe, i spełnił nad nimi Ahron przedstawienie przed Wiekuistym, i rozgrzeszył ich Ahron, aby uczynić ich czystymi. "
Numbers 8:22,"Poczem przystąpili Lewici do pełnienia służby swojej w przybytku zboru, przed Ahronem i przed synami jego; jako rozkazał Wiekuisty Mojżeszowi o Lewitach, tak postąpili z nimi. "
Numbers 8:23,"I oświadczył Wiekuisty Mojżeszowi, i rzekł: "
Numbers 8:24,"""Oto co do Lewitów: od dwudziestu pięciu lat i wyżej, przystąpi każdy, by trzymać kolej na służbie przy przybytku zboru. "
Numbers 8:25,"A od pięćdziesiątego roku wróci z kolejnej służby, i służyć więcej nie będzie. "
Numbers 8:26,"Może wtedy usługiwać braciom swoim przy przybytku zboru, w utrzymywaniu straży, lecz roboty wykonywać nie będzie; tak postąpisz z Lewitami co do urzędowania ich."" "
Numbers 9:1,"I oświadczył Wiekuisty Mojżeszowi na pustyni Synai, roku wtórego po wyjściu ich z ziemi Micraim, miesiąca pierwszego, i rzekł: "
Numbers 9:2,"""Niechaj spełnią synowie Israela ofiarę paschalną w oznaczonym czasie; "
Numbers 9:3,"Czternastego dnia miesiąca tego, ku wieczorowi, spełnicie ją w oznaczonym czasie; wedle wszystkich obrzędów i wedle wszystkich przepisów jej spełnicie ją"". "
Numbers 9:4,"Powiedział tedy Mojżesz synom Israela, aby spełnili ofiarę paschalną. "
Numbers 9:5,"I spełnili ofiarę paschalną pierwszego miesiąca, czternastego dnia miesiąca, ku wieczorowi, na pustyni Synai; zupełnie tak, jak rozkazał Wiekuisty Mojżeszowi, uczynili synowie Israela. "
Numbers 9:6,"Ale okazali się tacy, którzy się zanieczyścili byli przy zwłokach ludzkich - tak że nie mogli spełnić ofiary paschalnej dnia tego, - przystąpili tedy do Mojżesza i do Ahrona w tenże dzień, "
Numbers 9:7,"I rzekli ludzie ci do niego: ""Myśmy zanieczyszczeni przy zwłokach ludzkich; czemu mamy być upośledzeni, abyśmy nie przynieśli ofiary Wiekuistego w oznaczonym czasie, wpośród synów Israela?"" "
Numbers 9:8,"I odpowiedział im Mojżesz: ""Postójcie, a usłyszę, co rozkaże Wiekuisty względem was"". "
Numbers 9:9,"I oświadczył Wiekuisty Mojżeszowi, i rzekł: "
Numbers 9:10,"""Powiedz synom Israela, a objaśnij im: jeżeliby się ktokolwiek zanieczyścił przy umarłym, albo będąc na drodze dalekiej, z was albo potomków waszych, chciałby spełnić ofiarę paschalną Wiekuistemu: "
Numbers 9:11,"Miesiąca drugiego, czternastego dnia, ku wieczorowi niechaj spełnią ją; z przaśnikami i gorzkiemi zioły niechaj spożyją ją. "
Numbers 9:12,"Nie zostawią z niej do rana, a kości nie złamią w niej, według wszystkich obrzędów ofiary paschalnej niechaj spełnią ją. "
Numbers 9:13,"Kto wszakże czystym jest i w drodze się nie znajduje, a zaniedba spełnić ofiarę paschalną, wytrąconą będzie dusza ta z pośród ludu swego; ponieważ ofiary Wiekuistego nie przyniósł w oznaczonym czasie, grzech swój poniesie. "
Numbers 9:14,"A jeśli zamieszka u was cudzoziemiec, a zechce spełnić ofiarę paschalną Wiekuistemu; według obrzędu i wedle przepisu paschalnego niechaj spełni ją; ustawa jedna niechaj będzie dla was, tak dla cudzoziemca, jak i dla krajowca"". "
Numbers 9:15,W dzień tedy wystawienia przybytku okrył obłok przybytek nad namiotem świadectwa; a z wieczora bywało nad przybytkiem jakby widmo ognia aż do rana; 
Numbers 9:16,"Tak bywało ustawicznie, - obłok okrywał go, a widmo ognia nocą. "
Numbers 9:17,"A zaledwie wznosił się obłok z nad przybytku, śladem jego wyruszali synowie Israela; w miejscu zaś, gdzie stawał obłok, tam stawali obozem i synowie Israela. "
Numbers 9:18,"Wedle rozkazu Wiekuistego wyruszali synowie Israela, i wedle rozkazu téż Wiekuistego stawali obozem; przez cały czas pozostawania obłoku nad przybytkiem, stawali i oni obozem; "
Numbers 9:19,"A choć zostawał obłok nad przybytkiem przez dłuższy czas, to jednak przestrzegali synowie Israela straży Wiekuistego, a nie wyruszali. "
Numbers 9:20,"Zdarzało się, że zostawał obłok przez dni kilka nad przybytkiem: oni wszakże wedle rozkazu Wiekuistego stawali obozem, i wedle rozkazu Wiekuistego wyruszali. "
Numbers 9:21,"Zdarzało się téż, że zostawał obłok tylko od wieczora do rana, podnosił się zaś obłok nad ranem - a oni wyruszali; albo téż, że zostawszy przez dzień i noc się podnosił obłok, - to i oni wyruszali, "
Numbers 9:22,"A jeżeli dwa dni, albo miesiąc, albo rok - dopóki był obłok nad przybytkiem, zostawając nad nim, stawali i synowie Israela obozem, i nie wyruszali; a dopiero, gdy się wznosił, wyruszali. "
Numbers 9:23,"Wedle rozkazu Wiekuistego stawali obozem, i wedle rozkazu Wiekuistego wyruszali, straży Wiekuistego przestrzegając, wedle rozkazu Wiekuistego przez Mojżesza. "
Numbers 10:1,"I oświadczył Wiekuisty Mojżeszowi, i rzekł: "
Numbers 10:2,"""Przygotuj sobie dwie trąby srebrne, - kutej roboty przygotujesz je, a niechaj służą ci do zwoływania zboru, i do zwijania obozów; "
Numbers 10:3,"Gdy uderzą przeciągle w obie, podąży do ciebie wszystek zbór do wnijścia przybytku zboru; "
Numbers 10:4,"A jeżeliby w jednę tylko przeciągle uderzono, podążą do ciebie naczelnicy, wodzowie tysięcy Israela; "
Numbers 10:5,"A gdy uderzycie na trwogę, wyruszą obozy, obozujące ku wschodowi; "
Numbers 10:6,"A gdy uderzycie na trwogę po raz drugi, - wyruszą obozy obozujące ku południowi; na trwogę niech uderzą, gdy będą miały ruszyć w pochód. "
Numbers 10:7,"A gdy wypadnie zwołać zgromadzenie, uderzycie przeciągle w trąbę, lecz nie na trwogę. "
Numbers 10:8,"Synowie zaś Ahrona, kapłani, uderzać mają w trąby; a będzie to wam ustawą wieczną w pokoleniach waszych. "
Numbers 10:9,"A gdy wystąpicie do walki na ziemi waszej przeciw wrogowi, któryby wrogował wam, uderzcie na trwogę w trąby, a tém przypomnicie się przed Wiekuistym, Bogiem waszym, i ocaleni będziecie od nieprzyjaciół waszych. "
Numbers 10:10,"W dzień téż radości waszej, i w uroczystości wasze, i na nowiu miesięcy waszych - uderzać wam w trąby przeciągle przy całopaleniach waszych i przy ofiarach waszych opłatnych - a będzie to wam wspomnieniem przed Bogiem waszym: Jam Wiekuisty, Bóg wasz"". "
Numbers 10:11,"I stało się roku wtórego, miesiąca wtórego, dwudziestego tegoż miesiąca, że wzniósł się obłok z nad przybytku świadectwa. "
Numbers 10:12,I wyruszyli synowie Israela w pochody swoje z pustyni Synai; a stanął obłok na pustyni Paran. 
Numbers 10:13,"Wyruszyli wtedy po raz pierwszy, wedle rozkazu Wiekuistego przez Mojżesza. "
Numbers 10:14,"I ruszyła chorągiew obozu synów Jehudy pierwsza z zastępami swoimi; a nad zastępem jego - Nachszon, syn Amminadaba. "
Numbers 10:15,"A nad zastępem pokolenia synów Isachara - Nethaneel, syn Cuara. "
Numbers 10:16,"A nad zastępem pokolenia synów Zebuluna - Eliab, syn Chelona. "
Numbers 10:17,"A był rozłożonym przybytek, i wyruszyli synowie Gerszona i synowie Merarego, niosący przybytek. "
Numbers 10:18,"Poczém ruszyła chorągiew obozu Reubena z zastępami swoimi; a nad zastępem jego - Elicur, syn Szedeura; "
Numbers 10:19,"A nad zastępem pokolenia synów Szymeona - Szelumiel, syn Curyszaddaja. "
Numbers 10:20,"A nad zastępem pokolenia synów Gada - Eliasaf, syn Deuela. "
Numbers 10:21,"Zatém ruszyli Kehatydzi, niosący świątynię; ci zaś ustawiali przybytek aż do nadejścia ich. "
Numbers 10:22,"Następnie ruszyła chorągiew obozu synów Efraima z zastępami swojemi; a nad zastępem jego - Eliszama, syn Ammihuda. "
Numbers 10:23,"A nad zastępem pokolenia synów Menaszy - Gamliel, syn Pedacura. "
Numbers 10:24,"A nad zastępem pokolenia synów Binjamina - Abidan, syn Gideoni. "
Numbers 10:25,"Zatém ruszyła chorągiew obozu synów Dana, będąca w odwodzie wszystkich obozów z zastępami ich; a nad zastępem jego - Achiezer, syn Ammiszaddaja. "
Numbers 10:26,"A nad zastępem pokolenia synów Aszera - Pagiel, syn Ochrana. "
Numbers 10:27,"A nad zastępem pokolenia synów Naftali - Achira, syn Enana. "
Numbers 10:28,Oto pochód synów Israela wedle zastępów ich: i tak ciągnęli. 
Numbers 10:29,"I rzekł Mojżesz do Chobaba, syna Reuela, Midjanity, teścia Mojżesza: ""Wyruszamy do miejsca, o którém rzekł Wiekuisty: oddam je wam; pójdź z nami, a wyświadczym ci dobro, gdyż - dobro zapowiedział Wiekuisty Israelowi."" "
Numbers 10:30,"On wszakże odpowiedział mu: ""Nie pójdę; lecz do kraju mojego i do rodzinnego miejsca mojego wrócę"". "
Numbers 10:31,"I rzekł: ""Nie opuszczajże nas; bo wiedząc, gdziebyśmy obozować mogli na pustyni, będziesz okiem naszém; "
Numbers 10:32,"Jeżelibyś poszedł z nami, to z dobrego, które wyświadczy Wiekuisty nam, wyświadczym i tobie"". "
Numbers 10:33,"I wyruszyli od góry Wiekuistego na drogę trzech dni; a arka przymierza Wiekuistego ciągnęła przed nimi w drodze trzydniowej, aby upatrzeć im miejsce odpoczynku. "
Numbers 10:34,"Obłok zaś Wiekuistego był nad nimi we dnie, gdy wyruszyli z obozu. "
Numbers 10:35,"I bywało, gdy wyruszała arka, mawiał Mojżesz: ""Powstań Wiekuisty, a niech rozproszą się wrogi Twoje, a pierzchają nieprzyjaciele Twoi, przed obliczem Twojém!"" "
Numbers 10:36,"A gdy stawała mawiał: ""Wróć Wiekuisty, między krocie tysięcy Israela!"" "
Numbers 11:1,"Ale gdy począł lud utyskiwać niegodziwie w uszach Wiekuistego, usłyszał to Wiekuisty, i wspłonął gniew Jego, i zapalił się w pośród nich ogień Wiekuistego, i począł niszczyć na skraju obozu. "
Numbers 11:2,"I wołał lud do Mojżesza, i pomodlił się Mojżesz do Wiekuistego, - i zgasł ogień; "
Numbers 11:3,"I nadano miejscowości tej miano Tawera, ponieważ płonął w pośród nich ogień Wiekuistego. "
Numbers 11:4,"Pospólstwo zaś, które było między nimi, zaczęło pożądać pożądliwością, zaczęli téż znowu płakać i synowie Israela, mówiąc: ""Któż nakarmi nas mięsem? "
Numbers 11:5,"Wspominamy sobie rybę, którąśmy jadali w Micraim darmo, - arbuzy i dynie, i łuczek, i cebulę i czosnek; "
Numbers 11:6,"A teraz dusza nasza zawiędła: niema nic, tylko na tę mannę oczy nasze!"" "
Numbers 11:7,"Manna zaś jako ziarno koriandrowe była, a wejrzenie jej - niby wejrzenie perły. "
Numbers 11:8,"Rozchodził się lud, a zbierał ją, i mełł w żarnach, albo tłukł w stępie, a warzył w kotle, albo robił z niej pierogi; był zaś smak jej jako smak łakoci na oliwie. "
Numbers 11:9,"A gdy padała rosa na obóz w nocy, spadała téż manna z nią. "
Numbers 11:10,"I słyszał Mojżesz, jak lud płacze po domach swych, każdy u wejścia namiotu swego - i wspłonął gniew Wiekuistego wielce, a i w oczach Mojżesza było to złe; "
Numbers 11:11,"I rzekł Mojżesz do Wiekuistego: ""Czemużeś tak źle uczynił słudze Twemu? Czemużem nie znalazł łaski w oczach Twoich, żeś włożył brzemię całego ludu tego na mnie? "
Numbers 11:12,"Azalim ja począł ten cały lud, azalim ja go zrodził, że powiadasz do mnie: zanieś go na łonie twojém, - jako nosi piastun niemowlę, - do ziemi, którąś zaprzysiągł ojcom jego? "
Numbers 11:13,"Zkąd mi brać mięso, abym dał całemu temu ludowi? - Bo płaczą nademną, mówiąc: daj nam mięsa, abyśmy jedli! "
Numbers 11:14,"Nie mogę ja sam unieść całego ludu tego, bo za ciężkim on dla mnie. "
Numbers 11:15,"A jeżeli już tak postępujesz ze mną, raczej mnie zabij, jeżelim znalazł łaskę w oczach Twoich, abym nie widział nieszczęścia mojego!"" "
Numbers 11:16,"I rzekł Wiekuisty do Mojżesza: ""Zbierz mi siedmdziesięciu mężów ze starszyzny Israela, których znasz, że są starszymi ludu i nadzorcami jego; a przywiedź ich przed przybytek zboru, a niechaj staną tam przy tobie; "
Numbers 11:17,"A ja zstąpię i będę tam mówił z tobą, i oddzielę z ducha, który jest na tobie, i złożę na nich, aby ponieśli z tobą brzemię ludu, a nie dźwigał ty sam. "
Numbers 11:18,"Ludowi zaś powiedz: przygotujcie się na jutro, a będziecie jedli mięso; wszak płakaliście w uszy Wiekuistego, mówiąc: któż nakarmi nas mięsem, bo lepiej nam było w Micraim! - przeto da wam Wiekuisty mięsa, i będziecie jedli. "
Numbers 11:19,"Nie jeden dzień jeść będziecie, ani dwa dni, ani pięć dni, ani dziesięć dni, ani dwadzieścia dni, -  "
Numbers 11:20,"Lecz z miesiąc czasu, póki nie wyjdzie przez nozdrza wasze, a stanie się wam obmierzłém, przeto żeście wzgardzili Wiekuistym, który w pośród was, a płakali przed Nim, mówiąc: nacóżeśmy wyszli z Micraim?"" "
Numbers 11:21,"I rzekł Mojżesz: ""Sześćkroć sto tysięcy pieszych w ludzie, między którym przebywam, - a Ty powiadasz: dam im mięsa, że będą jadali cały miesiąc: "
Numbers 11:22,"Alboż się im owiec i wołów narżnie, aby im starczyło, alboż wszystkie ryby morza zbierze się dla nich, aby dostało im?"" "
Numbers 11:23,"I rzekł Wiekuisty do Mojżesza: ""Azali ręka Wiekuistego za krótka? Oto zobaczysz, czy spełni ci się słowo Moje, czy nie!"" "
Numbers 11:24,I wyszedł Mojżesz i opowiedział ludowi słowa Wiekuistego; zebranych zaś siedmdziesięciu mężów ze starszyzny ludu postawił koło przybytku. 
Numbers 11:25,"I zstąpił Wiekuisty w obłoku i mówił z nim, i oddzielił z ducha, który na nim i złożył na siedmdziesięciu mężach starszych; i stało się, że z zejściem na nich ducha prorokowali, a nie przestali. "
Numbers 11:26,"Pozostali zaś dwaj mężowie w obozie, imię jednego Eldad, a imię drugiego Medad; ale spoczął i na nich duch - należeli bowiem do zapisanych, choć nie byli wyszli do przybytku - i prorokowali w obozie; "
Numbers 11:27,"I przybiegł pacholik i opowiedział Mojżeszowi, i rzekł: ""Eldad i Medad prorokują w obozie!"" "
Numbers 11:28,"Tedy odezwał się Jehoszua, syn Nuna, sługa Mojżesza od młodości swojej, i rzekł: ""Panie mój, Mojżeszu, powstrzymaj ich!"" "
Numbers 11:29,"I odpowiedział mu Mojżesz: ""Czyż zazdrosnym jesteś o mnie? Bodajby cały lud Wiekuistego w proroków się zamienił, jeżeli złoży Wiekuisty ducha swego na nich!"" "
Numbers 11:30,"I wrócił Mojżesz do obozu, - on i starsi Israela. "
Numbers 11:31,"I zerwał się wiatr od Wiekuistego, i naniósł przepiórek od morza; i rzucił je na obóz, na dzień drogi z jednej, i na dzień drogi z drugiej strony, wokoło obozu, a na dwa łokcie nad ziemię; "
Numbers 11:32,"I zabrał się lud cały ów dzień, i całą noc, i cały dzień następny, by zbierać przepiórki; najostatniejszy zebrał dziesięć chomerów; i rozłożyli je sobie pokładami w około obozu. "
Numbers 11:33,"Mięso jeszcze było w zębach ich, jeszcze zżute nie zostało, gdy gniew Wiekuistego wspłonął na lud, i poraził Wiekuisty lud klęską bardzo wielką. "
Numbers 11:34,"I nadano miejscowości tej miano: Kibroth-Hataawa, gdyż tam pochowano ludzi pożądliwych. "
Numbers 11:35,"Z Kibroth-Hataawy ruszył lud do Chacerotu, - i zostawał w Chacerocie. "
Numbers 12:1,"I rozprawiała Mirjam wraz z Ahronem o Mojżeszu, z powodu żony Kuszytanki, którą pojął; gdyż żonę Kuszytankę był pojął. "
Numbers 12:2,"I rzekli: ""Alboż tylko z Mojżeszem mówił Wiekuisty? Wszak mówił On i z nami!"" I usłyszał to Wiekuisty. "
Numbers 12:3,"A Mojżesz, jako człowiek, był skromnym bardzo, bardziej niż który człowiek na ziemi. "
Numbers 12:4,"I rzekł Wiekuisty nagle do Mojżesza, i do Ahrona, i do Mirjam: ""Wyjdźcie wy troje do przybytku zboru!"" I wyszli we troje. "
Numbers 12:5,"I zstąpił Wiekuisty w słupie obłocznym, i stanął u wejścia przybytku, i zawołał: ""Ahron i Mirjam!"" - i wyszli oboje. "
Numbers 12:6,"I rzekł: ""Posłuchajcie słów Moich! Jeżeli kto u was - prorokiem Wiekuistego, Ja w widzeniu mu się objawiam, za pośrednictwem snu przemawiam do niego; "
Numbers 12:7,Nie tak sługa Mój Mojżesz: w całym domu Moim uwierzytelniony on. 
Numbers 12:8,"Z ust do ust przemawiam do niego; a jawnie i nie w zagadkach, a obraz Wiekuistego widzi: jakże nie obawialiście się rozprawiać o słudze Moim Mojżeszu?"" "
Numbers 12:9,"I wspłonął gniew Wiekuistego na nich, i odszedł. "
Numbers 12:10,"A zaledwie ustąpił obłok z nad przybytku, a oto pokryła się Mirjam trądem, jakby śniegiem. I zwrócił się Ahron ku Mirjam, a oto, trędowata! "
Numbers 12:11,"I rzekł Ahron do Mojżesza: ""Proszę, panie mój, nie chciej poczytywać nam za grzech, żeśmy się otumanili, - żeśmy zgrzeszyli! "
Numbers 12:12,"Niechajże nie będzie ona jak ów płód martwy, któremu przy wyjściu z łona matki już odgniła połowa ciała!"" "
Numbers 12:13,"I zawołał Mojżesz do Wiekuistego, i rzekł: ""O Boże, uzdrówże ją!"" "
Numbers 12:14,"I rzekł Wiekuisty do Mojżesza: ""Gdyby ojciec plunął jej w twarz, czyżby się nie rumieniła siedm dni? Zamkniętą niechaj będzie przez siedm dni po za obozem, a następnie niechaj wróci!"" "
Numbers 12:15,"I zamkniętą została Mirjam po za obozem przez siedm dni; lud zaś nie wyruszył, póki nie wróciła Mirjam. "
Numbers 12:16,"Poczém wyruszył lud z Chacerotu, i stanął obozem w puszczy Paran. "
Numbers 13:1,"I oświadczył Wiekuisty Mojżeszowi, i rzekł: "
Numbers 13:2,"""Wyszlij sobie mężów, aby wypatrzyli ziemię Kanaan, którą oddaję synom Israela, - po jednym mężu z każdego pokolenia ojców ich poszlecie; wszystkich z dostojniejszych między nimi."" "
Numbers 13:3,"I wysłał ich Mojżesz z puszczy Paran, według rozkazu Wiekuistego; a wszyscy oni - mężowie przedniejsi u synów Israela. "
Numbers 13:4,"A oto imiona ich: z pokolenia Reubena - Szammua, syn Zakkura. "
Numbers 13:5,"Z pokolenia Szymeona - Szafat, syn Chori'ego. "
Numbers 13:6,"Z pokolenia Jehudy - Kaleb, syn Jefunny. "
Numbers 13:7,"Z pokolenia Isachara - Igal, syn Josefa. "
Numbers 13:8,"Z pokolenia Efraima - Hoszea, syn Nuna. "
Numbers 13:9,"Z pokolenia Binjamina - Palty, syn Rafua. "
Numbers 13:10,"Z pokolenia Zebuluna - Gadiel, syn Sodi'ego. "
Numbers 13:11,"Z pokolenia Josefa, z pokolenia Menaszy - Gaddy, syn Susi'ego. "
Numbers 13:12,"Z pokolenia Dana - Ammiel, syn Gemallego. "
Numbers 13:13,"Z pokolenia Aszera - Sethur, syn Michaela. "
Numbers 13:14,"Z pokolenia Naftali - Nachby, syn Wafsi'ego. "
Numbers 13:15,"Z pokolenia Gada - Geuel, syn Machi'ego. "
Numbers 13:16,"Oto imiona mężów, których wysłał Mojżesz, aby rozpatrzyli ziemię. Nazwał zaś Mojżesz Hoszeę, syna Nuna: Jehoszua. "
Numbers 13:17,"Wysłał ich tedy Mojżesz, aby wypatrzyli ziemię Kanaan, i rzekł do nich: ""Wstąpcie po tej suchej wyniosłości, a wnijdźcie na górę; "
Numbers 13:18,"I obejrzcie ziemię, jaką ona, i lud, który mieszka na niej, czy silny on, czy słaby, czy nieliczny, czy wielki. "
Numbers 13:19,"I jaką ziemia, którą zamieszkuje, czy dobra, czy zła; jakie téż są miasta w których przebywa, czy w obozowiskach, czy w twierdzach? "
Numbers 13:20,"I co za gleba, czy żyzna ona, czy płonna; czy są na niej drzewa, czy nie? A bądźcie mężni, i weźcie ze sobą z owoców tej ziemi"". Czas zaś był wtedy - czas dojrzewania winogron. "
Numbers 13:21,"I poszli i wypatrzyli ziemię od pustyni Cyn, do Rechobu, idąc ku Chamath. "
Numbers 13:22,"I wstąpili po suchej wyniosłości i dotarli aż do Chebronu, gdzie byli Achiman, Szeszai i Talmai, potomkowie Enaka; Chebron zaś zbudowany był na siedm lat przed Coanem w Micraim; "
Numbers 13:23,"I doszli aż do doliny Eszkol i ucięli tam latorośl z jedném gronem jagód winnych, i nieśli ją na drążku we dwoje; niemniej z granatowych jabłek i z fig. "
Numbers 13:24,"Miejscowość tę nazwano doliną Eszkol, z powodu grona winnego, które byli ucięli tam synowie Israela. "
Numbers 13:25,"I wrócili po rozpatrzeniu ziemi, ku końcowi czterdziestu dni. "
Numbers 13:26,"I poszli i przybyli do Mojżesza, i do Ahrona, i do całego zboru synów Israela na puszczę Paran, do Kadeszu, i zdali sprawę im, i całemu zborowi, i pokazali im owoce ziemi. "
Numbers 13:27,"I opowiadali mu i rzekli: ""Przyszliśmy do ziemi, do którejś nas wysłał, i rzeczywiście płynie ona mlekiem i miodem, a oto owoce jej! "
Numbers 13:28,"Tylko, że silnym lud, zamieszkujący tę ziemię, miasta téż warowne są, wielkie bardzo; a i potomków Enaka widzieliśmy tam. "
Numbers 13:29,"Amalek zamieszkuje stronę ziemi południową; a Chyttejczyk, Jebusyta, i Emorejczyk mieszka po górach; Kanaanejczyk zaś mieszka nad morzem i nad brzegiem Jordanu."" "
Numbers 13:30,"I uspakajał Kaleb lud wzburzony na Mojżesza i rzekł: ""Wnijść wnijdziemy, a zdobędziem ją, bo podołać podołamy jej!"" "
Numbers 13:31,"Mężowie wszakże, którzy chodzili z nim rzekli: ""Nie możemy wnijść do ludu tego, gdyż silniejszym on od nas!"" "
Numbers 13:32,"I rozpuścili złą wieść o ziemi, którą wypatrzyli, między synami Israela, mówiąc: ""Ziemia, którąśmy przeszli dla wypatrzenia jej, ziemia to pożerająca mieszkańców swoich; a wszystek lud, któryśmy widzieli w niej, - ludzie to rośli. "
Numbers 13:33,"Tam téż widzieliśmy i olbrzymów, synów Enaka, z rodu olbrzymów, a byliśmy w oczach naszych jako szarańcza, i takimi téż byliśmy w oczach ich"". "
Numbers 14:1,Poruszył się tedy cały zbór i rozpłakali się na głos; i płakał lud nocy owej; 
Numbers 14:2,"I szemrali przeciw Mojżeszowi i przeciw Ahronowi wszyscy synowie Israela, i rzekł do nich cały zbór: ""Gdybyśmy téż pomarli byli w ziemi Micraim, albo na pustyni tej gdybyśmy pomarli! "
Numbers 14:3,"A po co Wiekuisty prowadzi nas do ziemi tej? - abyśmy padli od miecza? - aby żony nasze i dzieci nasze stały się łupem? Czyżby nie lepiej nam było wrócić do Micraim?"" "
Numbers 14:4,"I rzekli jeden do drugiego: ""Ustanówmy sobie wodza, i wróćmy do Micraim!"" "
Numbers 14:5,Tedy padł Mojżesz i Ahron na oblicze swoje wobec całego zgromadzenia - zboru synów Israela. 
Numbers 14:6,"A Jehoszua syn Nuna, i Kaleb, syn Jefunny, z wywiadowców ziemi, rozdarli szaty swoje, -  "
Numbers 14:7,"I rzekli do całego zboru synów Israela, mówiąc: ""Ziemia, którąśmy przeszli, aby wypatrzeć ją, dobra to ziemia, bardzo dobra. "
Numbers 14:8,"Jeżeli upodoba nas Sobie Wiekuisty, tedy zaprowadzi nas do tej ziemi, i odda ją nam, tę ziemię, płynącą mlekiem i miodem; "
Numbers 14:9,"Tylko Wiekuistemu nie bądźcie przekorni, a ludu owej ziemi nie bójcie się, bo strawą oni naszą; odstąpił cień ich od nich, a Wiekuisty z nami: nie obawiajcież się ich!"" "
Numbers 14:10,Ale zamierzył cały zbór ukamionować ich kamieniami: lecz Majestat Wiekuistego ukazał się w przybytku zboru przed wszystkimi synami Israela. 
Numbers 14:11,"I rzekł Wiekuisty do Mojżesza: ""Dopókiż jeszcze lżyć Mnie będzie lud ten? Dopókiż ufać mi nie będzie, wobec wszystkich znamion, którem spełnił w pośród niego? "
Numbers 14:12,"Porażę go morem i wyplenię go, a uczynię z ciebie naród większy i silniejszy od niego!"" "
Numbers 14:13,"Ale rzekł Mojżesz do Wiekuistego: ""Oto usłyszą Micrejczycy, z pośród których wywiodłeś mocą Twoją lud ten, -  "
Numbers 14:14,"A powiedzą to mieszkańcom ziemi tej, którzy już słyszeli, żeś Ty Wiekuisty wpośród ludu tego, żeś oko w oko się im ukazał, Ty Wiekuisty, że obłok Twój stoi nad nimi, i że w słupie obłocznym kroczysz przed nimi we dnie, a w słupie ognistym w nocy; -  "
Numbers 14:15,"Gdybyś tedy zgładził ten lud aż do jednego, - rzekłyby narody, które słyszały o sławie Twojej, mówiąc: "
Numbers 14:16,"Ponieważ nie mógł Wiekuisty wprowadzić ludu tego do ziemi, którą im zaprzysiągł, - przeto wytępił ich na pustyni! "
Numbers 14:17,"Niech się tedy wielką okaże siła Wiekuistego, jakeś wyrzekł w słowach: "
Numbers 14:18,"Wiekuisty, nieskory do gniewu, a pełen miłości; przebacza On winę i występek, a nie wytępia do ostatka, nawiedzając winę ojców na dzieciach, do trzeciego i czwartego pokolenia; "
Numbers 14:19,"Odpuśćże winę ludu tego, według wielkości miłosierdzia Twojego, tak jakoś odpuszczał ludowi temu od Micraim aż dotąd!"" "
Numbers 14:20,"I rzekł Wiekuisty: ""Odpuściłem według słowa twojego! "
Numbers 14:21,"Wszakże, jakom żyw, a pełną będzie chwały Wiekuistego cała ziemia, -  "
Numbers 14:22,"Że wszyscy ci ludzie, którzy widzieli chwałę Moję i znamiona Moje, które spełniłem w Micraim i na pustyni, a doświadczali Mnie już po dziesięćkroć, i nie słuchali głosu Mojego, "
Numbers 14:23,"Że nie ujrzą oni ziemi, którąm zaprzysiągł ojcom ich! żaden z tych, którzy Mnie lżyli, nie ujrzy jej! "
Numbers 14:24,"Wszakże sługę Mojego Kaleba, za to, że był w nim duch inny, a w zupełności Mi ulegał, jego zaprowadzę do ziemi, do której poszedł, a ród jego odziedziczy ją. "
Numbers 14:25,"Ale Amalekita i Kanaanejczyk przebywają w dolinie, jutro przeto zwróćcie się, a wyruszcie na pustynię, po drodze ku morzu sitowemu!"" "
Numbers 14:26,"I oświadczył Wiekuisty Mojżeszowi i Ahronowi, i rzekł: "
Numbers 14:27,"""Dopókiż będzie zły zbór ten podżegał przeciw Mnie? - Szemranie synów Israela, którém poduszczają przeciw Mnie, słyszałem! "
Numbers 14:28,"Powiedz im: jakom żyw, rzecze Wiekuisty; jakeście mówili w uszy Moje, tak uczynię wam! "
Numbers 14:29,"Na tej pustyni legną ciała wasze, - wszyscy spisowi wasi, według całej liczby waszej, od dwudziestu lat i wyżej, którychście podżegali przeciw Mnie. "
Numbers 14:30,"Nie wnijdziecie wy do ziemi, o którąm podniósł rękę Moję, abym was osiedlił w niej, - za wyjątkiem Kaleba, syna Jefunny, i Jehoszuego, syna Nuna; "
Numbers 14:31,"Dzieci zaś wasze, o którycheście mówili, że łupem zostaną, te wprowadzę, a umiłują one ziemię, którąście wy wzgardzili; "
Numbers 14:32,Wy wszakże - trupy wasze legną na pustyni tej; 
Numbers 14:33,"Ale i synowie wasi koczować będą po tej pustyni przez czterdzieści lat, i poniosą skutki przeniewierstwa waszego, aż wyginą trupy wasze na pustyni. "
Numbers 14:34,"Według liczby dni, w którychście wypatrywali ziemię, czterdziestu dni - po roku za każdy dzień, poniesiecie karę waszę - czterdzieści lat, - abyście poznali niechęć Moję. "
Numbers 14:35,"Ja Wiekuisty to wyrzekłem, a inaczej nie postąpię z całym tym zborem złym, który się spiknął na Mnie: na pustyni tej wyginą i tu pomrą!"" "
Numbers 14:36,"Mężowie zaś, których wysłał Mojżesz, aby wypatrzyli ziemię, a którzy wróciwszy poduszczyli przeciw niemu cały zbór, rozpuszczając złą wieść o ziemi, -  "
Numbers 14:37,"Pomarli mężowie ci, rozpuszczający złą wieść o ziemi, porażeniem przed obliczem Wiekuistego; "
Numbers 14:38,"A tylko Jehoszua, syn Nuna, i Kaleb, syn Jefunny, zostali przy życiu z tych mężów, którzy chodzili wypatrywać ziemię. "
Numbers 14:39,"I opowiedział Mojżesz te słowa wszystkim synom Israela, i bolał lud bardzo; "
Numbers 14:40,"A wstawszy rano, ruszyli ku wierzchowi góry, mówiąc: ""Oto gotowiśmy wnijść do tego miejsca, o którém powiedział Wiekuisty, - bośmy zgrzeszyli!"" "
Numbers 14:41,"Lecz Mojżesz rzekł: ""Na cóż przestępujecie rozkaz Wiekuistego: wszak to się nie powiedzie! "
Numbers 14:42,"Nie wstępujcie, bo niema Wiekuistego między wami, a nie chciejcie być porażeni przed wrogami waszymi! "
Numbers 14:43,"Bo Amalekita i Kanaanejczyk tuż przed wami, a legniecie od miecza; ponieważ odstąpiliście od Wiekuistego, nie będzie téż i Wiekuisty z wami!"" "
Numbers 14:44,Oni wszakże uparli się pójść na wierzch góry; ale arka przymierza Wiekuistego i Mojżesz nie ustępowali z obozu. 
Numbers 14:45,"I zstąpili Amalekita i Kanaanejczyk, mieszkający na owej górze, i porazili ich, i rozbili ich do szczętu. "
Numbers 15:1,"I oświadczył Wiekuisty Mojżeszowi, i rzekł: "
Numbers 15:2,"""Oświadcz synom Israela, a powiedz im: gdy przyjdziecie do ziemi pobytu waszego, którą oddam wam, -  "
Numbers 15:3,"A zechcecie spełnić ofiarę ogniową Wiekuistemu, całopalenie, albo ofiarę rzeźną, przeznaczając według ślubu bądź na dobrowolny dar, bądź na uroczystości wasze, aby uczynić woń przyjemną Wiekuistemu, - z rogacizny albo z trzód, -  "
Numbers 15:4,"Niechaj przyniesie przy tém składający ofiarę swoję Wiekuistemu, ofiarę śniedną, - przedniej mąki dziesiątą część efy, zaczynionej czwartą częścią hyna oliwy; "
Numbers 15:5,"Wina zaś na zalewkę, - czwartą część hyna: tak przynosić masz zarówno przy całopaleniu, jak przy ofierze rzeźnej, do każdego jagnięcia. "
Numbers 15:6,"Przy baranie téż przyniesiesz ofiarę śniedną, - mąki przedniej dwie dziesiąte części efy, zaczynionej trzecią częścią hyna oliwy; "
Numbers 15:7,"Wina téż na zalewkę, - trzecią część hyna; przynosić to masz na woń przyjemną Wiekuistemu. "
Numbers 15:8,"Jeżeli zaś cielca przyniesiesz na całopalenie, albo na ofiarę rzeźną, przeznaczając go na spełnienie ślubu, albo na ofiarę opłatną Wiekuistemu; "
Numbers 15:9,"Przynosić tedy należy przy cielcu ofiarę śniedną, - mąki przedniej trzy dziesiąte części efy, zaczynionej połową hyna oliwy; "
Numbers 15:10,"Wina téż przynosić masz na zalewkę pół hyna; jako ofiarę ogniową, na woń przyjemną Wiekuistemu. "
Numbers 15:11,"Tak czynić należy przy każdym wole, i przy każdym baranie, albo przy jagnięciu z owiec albo z kóz. "
Numbers 15:12,"Według liczby ofiar składanych przez was uczynicie, przy każdej - stosownie do liczby ich; "
Numbers 15:13,"Każdy krajowiec w ten sposób to uczyni, składając ofiarę ogniową, na woń przyjemną Wiekuistemu. "
Numbers 15:14,"A gdy zamieszka przy was cudzoziemiec, albo ktobądź w pośród was, w pokoleniach waszych, a zechce spełnić ofiarę ogniową, na woń przyjemną Wiekuistemu: to jako wy czynicie, tak i on czynić będzie. "
Numbers 15:15,"W ogóle - ustawa jedna dla was, i dla przybysza-cudzoziemca; ustawa to wieczna w pokoleniach waszych: jako wy, tak cudzoziemiec będzie przed obliczem Wiekuistego. "
Numbers 15:16,"Zakon jeden, i prawo jedno będzie dla was, i dla cudzoziemca, przebywającego u was."" "
Numbers 15:17,"I oświadczył Wiekuisty Mojżeszowi, i rzekł: "
Numbers 15:18,"""Powiedz synom Israela, a objaśnij im: gdy wnijdziecie do ziemi, do której was prowadzę, -  "
Numbers 15:19,"A zaczniecie pożywać chleb tej ziemi, zbierać wam wtedy daninę Wiekuistemu; "
Numbers 15:20,"Jako pierwocinę ciasta waszego zbierajcie kołacz na daninę; jako daninę z gumna, tak zbierajcie ją. "
Numbers 15:21,Z pierwociny ciasta waszego oddawajcie Wiekuistemu daninę w pokoleniach waszych. 
Numbers 15:22,"A gdybyście zbłądzili, a nie spełnili której ze wszystkich przykazań tych, które wyrzekł Wiekuisty do Mojżesza, -  "
Numbers 15:23,"Z wszystkiego, co wam rozkazał Wiekuisty przez Mojżesza, od dnia, którego rozkazał wam Wiekuisty i nadal w pokoleniach waszych, -  "
Numbers 15:24,"To jeżeli z nieuwagi zboru popełniony był ten błąd, niechaj złoży cały zbór jednego cielca młodego na całopalenie, na woń przyjemną Wiekuistemu, wraz ze śniedną ofiarą jego i zalewką, podług przepisu, i kozła jednego na ofiarę zagrzeszną. "
Numbers 15:25,"I rozgrzeszy kapłan cały zbór synów Israela, i odpuszczoném im będzie; bo to błąd był, a przynieśli oni ofiarę swoję ogniową Wiekuistemu, i ofiarę swą zagrzeszną przed Wiekuistego za błąd swój. "
Numbers 15:26,"I odpuszczoném będzie całemu zborowi synów Israela, i cudzoziemcowi, który przebywa w pośród nich; gdyż popełnił to lud cały nierozmyślnie. "
Numbers 15:27,"A jeżeliby kto sam tylko zgrzeszył nierozmyślnie, to niechaj złoży kozę roczną na ofiarę zagrzeszną; "
Numbers 15:28,"I rozgrzeszy kapłan osobę, która błąd popełniła, grzesząc nierozmyślnie przed Wiekuistym, rozgrzeszając ją, aby odpuszczoném jej było. "
Numbers 15:29,"Tak dla krajowca między synami Israela, jak i dla cudzoziemca, który przebywa w pośród nich - zakon jeden niechaj będzie u was dla popełniającego błąd nierozmyślnie. "
Numbers 15:30,"Ale, jeżeliby popełnił kto cokolwiek ręką zuchwałą, bądź który z krajowców, bądź z cudzoziemców, - Wiekuistego on zelżył, - i wytrąconą będzie dusza ta z pośród ludu swojego. "
Numbers 15:31,"Albowiem słowem Wiekuistego wzgardził, a przykazanie Jego naruszył: wytrąconą niechaj będzie dusza ta; wina jej na niej!"" "
Numbers 15:32,"Gdy przebywali synowie Israela na pustyni, napotkali człowieka zbierającego drwa w dzień Sabbatu. "
Numbers 15:33,"I przywiedli go ci, którzy go napotkali, gdy zbierał drwa, do Mojżesza, i do Ahrona, i do całego zboru; "
Numbers 15:34,"I oddali go pod straż, bo nie było wyjaśnioném, co czynić z nim. "
Numbers 15:35,"I rzekł Wiekuisty do Mojżesza: ""Na śmierć wydanym będzie ten człowiek; niechaj ukamionuje go kamieniami cały zbór po za obozem!"" "
Numbers 15:36,"I wyprowadził go cały zbór po za obóz, i ukamionował go kamieniami, i umarł, jak rozkazał Wiekuisty Mojżeszowi. "
Numbers 15:37,"I oświadczył Wiekuisty Mojżeszowi, i rzekł: "
Numbers 15:38,"""Powiedz synom Israela, a poleć im, aby zrobili sobie strzępki na krajach szat swoich, w pokoleniach swych, a nadawali na te strzępki narożne nić z błękitu. "
Numbers 15:39,"A niechaj będzie to dla was strzępkiem, abyście spoglądając nań wspominali na wszystkie przykazania Wiekuistego, i spełniali je, a nie unosili się za sercem waszém i za oczyma waszemi, za któremi się uganiacie; "
Numbers 15:40,"Abyście pamiętali i spełniali wszystkie przykazania Moje, a byli świętymi Bogu waszemu. "
Numbers 15:41,"Jam Wiekuisty, Bóg wasz, którym wywiódł was z ziemi Micraim, aby być wam Bogiem; Jam Wiekuisty, Bóg wasz!"" "
Numbers 16:1,"I przedsięwzięli Korach, syn Ic'hara, syna Kehata, syna Lewi'ego, i Dathan i Abiram, synowie Eliaba, i On, syn Peleta, synowie Reubena, "
Numbers 16:2,"I powstali w obliczu Mojżesza, a z nimi mężów z synów Israela dwustu pięćdziesięciu, - naczelnicy zboru, powołani na zebrania, ludzie znamienici; -  "
Numbers 16:3,"I zgromadzili się przeciw Mojżeszowi i Ahronowi i rzekli do nich: ""Dosyć wam! Wszak cały ten zbór, wszyscy są święci, a w pośród nich Wiekuisty; czemu więc wynosicie się nad zgromadzeniem Wiekuistego?"" "
Numbers 16:4,I usłyszał to Mojżesz i padł na oblicze swoje. 
Numbers 16:5,"I rzekł do Koracha i do całego zboru jego, tak: ""Jutro niechaj pokaże Wiekuisty kto za Nim, a kto święty - tego zbliży do Siebie; kogo zaś wybierze, temu da przystąpić do Siebie; "
Numbers 16:6,"Oto co wam czynić: weźcie sobie każdy kadzielnicę - Korach i cały zbór jego, -  "
Numbers 16:7,"I nałóżcie w nie ognia, a nasypcie w nie kadzidła przed obliczem Wiekuistego, jutro; i niechaj będzie, że ten człowiek, którego wybierze Wiekuisty, temu świętym być! Dosyć wam synowie Lewi'ego?"" "
Numbers 16:8,"I rzekł Mojżesz do Koracha: ""Posłuchajcież, synowie Lewi'ego! "
Numbers 16:9,"Czyż to mało wam, że wyróżnił was Bóg Israela ze zboru Israela, przybliżywszy was do Siebie, abyście sprawowali służbę przy przybytku Wiekuistego, a stawali przed zborem, by służyć im, -  "
Numbers 16:10,"I przybliżył ciebie i wszystkich braci twoich, synów Lewi'ego, z tobą, - że domagacie się jeszcze i kapłaństwa! "
Numbers 16:11,"Ale ty, i cały zbór twój, spiknieni jesteście przeciw Wiekuistemu; a Ahron, cóż on, że szemrzecie przeciw niemu?"" "
Numbers 16:12,"I posłał Mojżesz, by przyzwano Dathana i Abirama, synów Eliaba; ale oni rzekli: ""Nie pójdziemy! "
Numbers 16:13,"Czyż mało tego, żeś wywiódł nas z ziemi płynącej mlekiem i miodem, aby zamorzyć nas na tej pustyni, - że jeszcze chcesz jako pan nad nami panować? "
Numbers 16:14,"Wszak nie do ziemi płynącej mlekiem i miodem wprowadziłeś nas, ani dałeś nam posiadłości pól i winnic; alboż oczy tych ludzi oślepisz? - Nie pójdziemy!"" "
Numbers 16:15,"I rozjątrzyło to Mojżesza bardzo, i rzekł do Wiekuistego: ""Nie zwracaj się ku ofierze ich; ni jednego osła nie wziąłem od nich, anim skrzywdził żadnego z nich!"" "
Numbers 16:16,"I rzekł Mojżesz do Koracha: ""Ty i cały zbór twój, - stawcie się przed obliczem Wiekuistego, - ty, oni i Ahron - jutro; "
Numbers 16:17,"I weźcie każdy kadzielnicę swoję i włóżcie w nie kadzidła, a podnieście ku obliczu Wiekuistego, każdy kadzielnicę swoję, dwieście pięćdziesiąt kadzielnic; i ty téż, i Ahron, - każdy kadzielnicę swoję!"" "
Numbers 16:18,"Wziął tedy każdy kadzielnicę swoję, i nałożyli w nie ognia, i nasypali w nie kadzidła, i stanęli u wnijścia przybytku zboru, a także Mojżesz i Ahron. "
Numbers 16:19,"A gdy zgromadził przeciw nim Korach cały zbór, przy wnijściu do przybytku zboru, ukazał się majestat Wiekuistego całemu zborowi. "
Numbers 16:20,"I oświadczył Wiekuisty Mojżeszowi i Ahronowi, i rzekł: "
Numbers 16:21,"""Odłączcie się z pośród zboru tego, bo wytępię ich w tej chwili!"" "
Numbers 16:22,"I padli na oblicza swoje i rzekli: ""Boże, Panie duchów wszelkiego ciała! Jeden człowiek zgrzeszył, a miałbyś na wszystek zbór się gniewać?"" "
Numbers 16:23,"I oświadczył Wiekuisty Mojżeszowi, i rzekł: "
Numbers 16:24,"""Oświadcz zborowi, a powiedz: odstąpcie wokoło od mieszkania Koracha, Dathana i Abirama."" "
Numbers 16:25,I wstał Mojżesz i poszedł do Dathana i Abirama; i poszli za nim starsi Israela. 
Numbers 16:26,"I oświadczył zborowi i rzekł: ""Odstąpcie od namiotów ludzi tych niegodziwych, a nie dotykajcie się niczego, co do nich należy, abyście nie zginęli przez wszystkie grzechy ich!"" "
Numbers 16:27,"I odstąpili od mieszkania Koracha, Dathana i Abirama ze wszech stron; a Dathan i Abiram wyszli, i stali u wnijścia namiotów swoich z żonami, i synami, i dziatwą swoją. "
Numbers 16:28,"I rzekł Mojżesz: ""Po tém poznacie, że Wiekuisty posłał mnie, abym urządził wszystkie te sprawy, i żem nie czynił tego samowolnie: "
Numbers 16:29,"Jeżeli śmiercią wszystkich ludzi pomrą ci, a przeznaczenie wszystkich ludzi spełni się nad nimi, to nie Wiekuisty mnie posłał; "
Numbers 16:30,"Ale jeżeli takie zjawisko objawi Wiekuisty, że rozewrze ziemia paszczę swoję, i pochłonie ich i wszystko co do nich należy, i zstąpią żywcem w przepaść, poznacie wtedy, że lżyli ci ludzie Wiekuistego."" "
Numbers 16:31,"I stało się, gdy zaledwie skończył mówić wszystkie te słowa, że się rozstąpiła ziemia pod nimi; "
Numbers 16:32,"I otworzyła ziemia paszczę swoję, i pochłonęła ich, i domy ich, i wszystkich ludzi Koracha, i cały dobytek; "
Numbers 16:33,"I zstąpili oni, i wszystko, co do nich należało żywcem w przepaść, i zawarła się nad nimi ziemia, i poginęli z pośród zgromadzenia. "
Numbers 16:34,"A wszyscy Izraelici, którzy byli w około nich, pierzchli na krzyk ich, gdyż mówili: ""Żeby i nas nie pochłonęła ziemia!"" "
Numbers 16:35,"Ogień zaś wyszedł od Wiekuistego i pożarł owych dwustu pięćdziesięciu mężów, którzy przynieśli kadzidło. "
Numbers 16:36,"I oświadczył Wiekuisty Mojżeszowi, i rzekł: "
Numbers 16:37,"""Powiedz Elazarowi, synowi Ahrona, kapłana, aby pozbierał kadzielnice z pogorzeliska - ogień zaś odrzucisz daleko - bo poświęcone zostały, -  "
Numbers 16:38,"Kadzielnice tych, co grzechy przypłacili życiem swojém; i niechaj zrobią z nich kute blachy na pokrycie ołtarza; gdyż przynieśli je przed oblicze Wiekuistego, a poświęcone zostały; i niechaj będą one znamieniem dla synów Israela."" "
Numbers 16:39,"I zebrał Elazar, kapłan, owe kadzielnice miedziane, które przynieśli spaleni - i rozpłaszczono je na pokrycie ołtarza; "
Numbers 16:40,"Na pamięć dla synów Israela, aby nie przystępował żaden postronny, któryby z rodu Ahrona nie pochodził, dla palenia kadzidła przed Wiekuistym - i żeby nie był podobnym do Koracha i zboru jego, jak o tém oświadczył Wiekuisty przez Mojżesza. "
Numbers 16:41,"I szemrał cały zbór synów Israela nazajutrz przeciw Mojżeszowi i Ahronowi, mówiąc: ""Wyście zabili lud Wiekuistego!"" "
Numbers 16:42,"I stało się, gdy się zbierał zbór przeciw Mojżeszowi i Ahronowi, że zwrócili się oni ku przybytkowi zboru, a oto, okrył go obłok i ukazał się majestat Wiekuistego! "
Numbers 16:43,I wszedł Mojżesz i Ahron do wnętrza przybytku zboru. 
Numbers 16:44,"I oświadczył Wiekuisty Mojżeszowi, i rzekł: "
Numbers 16:45,"""Usuńcie się z pośród zboru tego, a zgładzę ich natychmiast!"" I padli oni na oblicza swoje. -  "
Numbers 16:46,"I rzekł Mojżesz do Ahrona: ""Weź kadzielnicę a nałóż w nię ognia z ołtarza, wsyp téż kadzidła, a zanieś czemprędzej do zboru, i rozgrzesz ich, bo już wyszedł gniew od oblicza Wiekuistego, - zaczęła się klęska!"" "
Numbers 16:47,"I wziął to Ahron, jako powiedział Mojżesz, i przybiegł w pośrodek zgromadzenia, a oto już zaczęła się była klęska w ludzie, - i wsypał kadzidła, i rozgrzeszył lud; "
Numbers 16:48,I stanął między umarłymi a żywymi; a wstrzymaną została klęska. 
Numbers 16:49,"Było jednak umarłych od tej klęski czternaście tysięcy siedmset, oprócz umarłych z przyczyny Koracha; "
Numbers 16:50,"I wrócił Ahron do Mojżesza, ku wnijściu przybytku zboru; a klęska wstrzymaną została. "
Numbers 17:1,"I oświadczył Wiekuisty Mojżeszowi, i rzekł: "
Numbers 17:2,"""Powiedz synom Israela, a weź od nich po buławie od każdego domu rodowego, od wszystkich naczelników ich, według domów ich rodowych, dwanaście buław; a każdego imię napiszesz na buławie jego; "
Numbers 17:3,"Imię zaś Ahrona napiszesz na buławie Lewi'ego, ponieważ jedna buława ma być od naczelnika domów ich rodowych. "
Numbers 17:4,"I położysz je w przybytku zboru przed arką świadectwa, tam gdzie ukazuję się wam; "
Numbers 17:5,"I stanie się, kogo wybiorę, tego buława zakwitnie; i tak uciszę z przed Siebie szemrania synów Israela, któremi podżegają przeciwko wam."" "
Numbers 17:6,"I powiedział Mojżesz synom Israela, i dali mu wszyscy naczelnicy ich po buławie od każdego naczelnika według domu ich rodowego, - dwanaście buław, a buława Ahrona między buławami ich. "
Numbers 17:7,I położył Mojżesz buławy te przed obliczem Wiekuistego w przybytku świadectwa. 
Numbers 17:8,"I okazało się nazajutrz, gdy przyszedł Mojżesz do przybytku świadectwa, że oto zakwitła buława Ahrona, od domu Lewi'ego; i wypuściła pączki, i wydała kwiat, i dojrzały na niej migdały. "
Numbers 17:9,"I wyniósł Mojżesz wszystkie owe buławy z przed oblicza Wiekuistego do wszystkich synów Israela, i obejrzeli, i wzięli każdy buławę swoję. "
Numbers 17:10,"I rzekł Wiekuisty do Mojżesza: ""Odnieś buławę Ahrona przed arkę świadectwa dla zachowania na znamię synom przekory, aby przestało szemranie ich na Mnie, a nie wymierali!"" "
Numbers 17:11,"I uczynił to Mojżesz; jako mu rozkazał Wiekuisty, tak uczynił. "
Numbers 17:12,"I powiedzieli synowie Israela do Mojżesza i rzekli: ""Oto konamy, giniemy, wszyscy giniemy; "
Numbers 17:13,Każdy kto tylko się zbliża do przybytku Wiekuistego umiera: czyż do szczętu wymrzemy? 
Numbers 18:1,"I rzekł Wiekuisty do Ahrona: ""Ty, i synowie twoi, i rodowy dom twój wraz z tobą, - ponosić będziecie wykroczenia przeciw świątyni; ty téż i synowie twoi wraz z tobą ponosić będziecie wykroczenia przeciw kapłaństwu waszemu; "
Numbers 18:2,"Ale i braci twoich, pokolenie Lewi, ród ojca twojego, przybliżysz do siebie; niechaj się przyłączą do ciebie i usługują ci, gdy ty i synowie twoi wraz z tobą będziecie przed przybytkiem świadectwa; "
Numbers 18:3,"I niechaj pełnią straż swoję i straż całego przybytku; wszakże do przyborów świątyni i do ofiarnicy niechaj nie przystępują, aby nie pomarli zarówno oni jak i wy. "
Numbers 18:4,I tak przyłączą się do ciebie i pełnić będą straż świątyni i straż przybytku zboru w każdej usłudze przybytku; postronny zaś niechaj nie przybliża się do was! 
Numbers 18:5,"I pełnić będziecie straż świątyni i straż ofiarnicy, aby nie było nadal gniewu na synów Israela. "
Numbers 18:6,"A Ja, otom wybrał braci waszych, Lewitów, z pośród synów Israela; wam w darze oddani są dla Wiekuistego, by sprawowali służbę przy przybytku zboru; "
Numbers 18:7,"Ty zaś i synowie twoi z tobą przestrzegajcie kapłaństwa waszego w każdej sprawie ofiarnicy, i tego co na zewnątrz zapony, abyście służyli przy tém; w darze oddaję wam służbę kapłaństwa waszego, a postronny, któryby się zbliżył, śmierć poniesie!"" "
Numbers 18:8,"I rzekł Wiekuisty do Ahrona: ""Tobie zaś oddaję pozostałości przechowywane z danin Moich; z wszystkiego poświęcanego przez synów Israela oddałem ci je jako udział uświęcony, i synom twoim ustawą wieczną. "
Numbers 18:9,"Oto co należy do ciebie z rzeczy przenajświętszych, z tego co idzie na ogień: każda ofiara ich, zarówno śniedna, jak zagrzeszna, jak i pokutna, którą oddawać Mi będą: świętem świętości to dla ciebie i dla synów twoich. "
Numbers 18:10,Na najświętszém miejscu jadać to będziesz; każdy mężczyzna jeść to może; poświęconém to ma być dla ciebie. 
Numbers 18:11,"A oto co twojém: danina z darów ich, ze wszystkich ofiar przedstawionych przez synów Israela, - tobie je oddaję, i synom twoim, i córkom twoim z tobą, ustawą wieczną; każdy czysty w domu twoim jeść je może. "
Numbers 18:12,"Wszystko co najprzedniejsze z oliwy, i wszystko co najprzedniejsze z moszczu i zboża, pierwociny, które składają Wiekuistemu, - tobie je oddaję; "
Numbers 18:13,"Pierwociny wszystkiego, co w ziemi ich, które przyniosą Wiekuistemu - twoje będą: każdy czysty w domu twoim jeść je może. "
Numbers 18:14,"Wszystko co zaklęte w Israelu, - twojém będzie; "
Numbers 18:15,"Wszystko co rozwiera łono u każdego ciała, a bywa ofiarowane Wiekuistemu, tak z ludzi jak i z bydła, twojém będzie; wszakże weźmiesz okup za pierworodnego z ludzi, również za pierworodne z bydła nieczystego weźmiesz okup; "
Numbers 18:16,"Okup zaś za nich: począwszy od jednego miesiąca weźmiesz okup według oceny twojej, srebra pięć szekli, wedle szekla uświęconego, dwadzieścia ger w nim. "
Numbers 18:17,"Wszakże za pierworodne z wołów, i za pierworodne z owiec, i za pierworodne z kóz nie bierz okupu: do świątyni należą: krwią ich pokropisz ofiarnicę, a tłuszcz ich puścisz z dymem jako ofiarę ogniową, na woń przyjemną Wiekuistemu. "
Numbers 18:18,"Jednak mięso ich należy do ciebie; jako mostek przedstawienia i łopatka prawa, - do ciebie należy. "
Numbers 18:19,"Wszystkie daniny święte, które składać będą synowie Israela Wiekuistemu, oddaję tobie i synom twoim, i córkom twoim z tobą, ustawą wieczną: ""przymierze soli"" to wieczne - przed obliczem Wiekuistego dla ciebie i potomstwa twego z tobą!"" "
Numbers 18:20,"I rzekł Wiekuisty do Ahrona: ""W ziemi ich dziedzictwa mieć nie będziesz, i udziału nie będziesz miał między nimi: Jam udział twój i dziedzictwo twoje w pośród synów Israela. "
Numbers 18:21,"Synom zaś Lewiego oto oddałem wszelką dziesięcinę w Israelu w dziedzictwie, za służbę ich, którą sprawują, posługując przy przybytku zboru. "
Numbers 18:22,"Aby nie przystępowali więcej synowie Israela do przybytku zboru, a nie ponosili grzechu śmiertelnego. "
Numbers 18:23,"I tak niechaj sprawują Lewici sami służbę przy przybytku zboru, a oni niech ponoszą winę swą - ustawą wieczną w pokoleniach waszych; a w pośród synów Israela nie posiadać im dziedzictwa. "
Numbers 18:24,"Ponieważ dziesięcinę synów Israela, którą składają jako daninę Wiekuistemu, oddałem Lewitom w dziedzictwo; przeto téż powiedziałem o nich: między synami Israela nie posiadać im dziedzictwa."" "
Numbers 18:25,"I oświadczył Wiekuisty Mojżeszowi, i rzekł: "
Numbers 18:26,"""A Lewitom oznajmisz i powiesz im: Gdy pobierać będziecie od synów Israela dziesięcinę, którą wam dałem od nich jako dziedzictwo wasze, - to zdejmujcie z niej daninę Wiekuistemu, - dziesięcinę z tej dziesięciny. "
Numbers 18:27,"I poczytana wam będzie ta dziesięcina wasza jako zboże z gumna, i jako obfitość z tłoczni. "
Numbers 18:28,"Tak samo zdejmować macie daninę Wiekuistego ze wszystkich dziesięcin waszych, które pobierać będziecie od synów Israela, - i oddawać z nich daninę Wiekuistego Ahronowi, kapłanowi. "
Numbers 18:29,"Ze wszystkich dochodów waszych zdejmujcie pełną daninę Wiekuistego, - ze wszystkiego najprzedniejszego, część jego poświęconą. "
Numbers 18:30,"A powiedz im: gdy zdejmować będziecie najprzedniejsze z tego, tedy poczytaném to będzie Lewitom jako plon z gumna i jako plon z tłoczni. "
Numbers 18:31,"I możecie to pożywać na każdem miejscu, wy i rodziny wasze; albowiem zapłata to wasza za służbę waszę w przybytku zboru. "
Numbers 18:32,"I nie poniesiecie za to grzechu, jeżeli zdejmować będziecie najprzedniejsze z tego; a ofiar poświęconych od synów Israela nie sponiewierajcie, abyście nie pomarli!"" "
Numbers 19:1,"I oświadczył Wiekuisty Mojżeszowi i Ahronowi, i rzekł: "
Numbers 19:2,"""Oto ustawa zakonu, którą ustanowił Wiekuisty, mówiąc: powiedz synom Israela, aby przywiedli do ciebie jałowicę czerwoną, zdrową, któraby nie miała wady, na którejby nie postało jarzmo; "
Numbers 19:3,"A oddajcie ją Elazarowi, kapłanowi, który każe wyprowadzić ją po za obóz, i zarznąć ją przed obliczem swojém; "
Numbers 19:4,"I weźmie Elazar, kapłan, nieco krwi jej palcem swoim, i pokropi ku przedniej stronie przybytku zboru krwią tą siedmkroć. "
Numbers 19:5,"I spalą jałowicę tę w oczach jego, skórę, mięso i krew jej; razem z pomiotem jej niechaj spalą. "
Numbers 19:6,"I weźmie kapłan drzewa cedrowego, i izopu, i czerwieni, i rzuci w środek pogorzeliska jałowicy. "
Numbers 19:7,"I wypierze szaty swe kapłan, a wykąpie ciało swe w wodzie; poczém wnijdzie do obozu, i nieczystym będzie kapłan aż do wieczora; "
Numbers 19:8,"A ten téż, kto ją palić będzie, wypierze szaty swe w wodzie, i wykąpie ciało swe w wodzie, i nieczystym będzie do wieczora. "
Numbers 19:9,"I zbierze człowiek czysty popiół jałowicy i złoży go po za obozem na miejscu czystém, a będzie on dla zboru synów Israela przechowywany do wody oczyszczającej: ofiara to zagrzeszna. "
Numbers 19:10,I wypierze téż zbierający popiół jałowicy szaty swoje i nieczystym będzie do wieczora. A będzie to dla synów Israela i dla cudzoziemców przebywających między nimi ustawą wieczną: 
Numbers 19:11,"Ktoby się dotknął umarłego, jakichkolwiek zwłok ludzkich, będzie nieczystym przez siedm dni; "
Numbers 19:12,"I powinien on oczyścić się nią dnia trzeciego i dnia siódmego aby był czystym; gdyby zaś nie oczyścił się dnia trzeciego i dnia siódmego, czystym nie będzie. "
Numbers 19:13,"Ktokolwiekby się dotknął zmarłego, zwłok człowieka, który umarł, a nie oczyściwszy się przybytek Wiekuistego skalał - wytrąconą będzie dusza ta z pośród Israela; póki wodą oczyszczającą pokropiony nie został, nieczystym jest, - jeszcze nieczystość jego na nim; "
Numbers 19:14,"Oto zakon: Gdyby człowiek umarł w namiocie, to ktokolwiek wejdzie do tego namiotu, i cokolwiekby było w tym namiocie, nieczystém będzie przez siedm dni; "
Numbers 19:15,"Wszelkie téż naczynie odkryte, na któremby nie było nawiązki obwijającej, nieczystém jest; "
Numbers 19:16,"Ktoby téż dotknął się na polu bądź poległego od miecza, bądź zmarłego, bądź kości ludzkiej, bądź mogiły, - nieczystym będzie siedm dni; "
Numbers 19:17,"Wezmą tedy dla tego nieczystego, popiołu z pogorzeliska ofiary zagrzesznej i naleją nań wody żywej w naczynie; "
Numbers 19:18,"Weźmie téż izopu, i umoczy go w onej wodzie człowiek czysty, i pokropi namiot, i wszystkie naczynia, i wszystkie osoby, które tam były, albo tego, który się dotknął kości, albo poległego, albo zmarłego, albo mogiły; "
Numbers 19:19,"I pokropi czysty nieczystego dnia trzeciego i dnia siódmego, i oczyści go dnia siódmego; i wypierze szaty swe i wykąpie się w wodzie, a będzie czysty wieczorem. "
Numbers 19:20,"Człowiek wszakże, któryby skalanym był, a nie oczyścił się; wytrąconą będzie dusza ta z pośród zgromadzenia, jeżeliby przybytek Wiekuistego skalał: wodą oczyszczającą pokropionym nie został, - nieczystym jest. "
Numbers 19:21,"I będzie to dla nich ustawą wieczną. Pokrapiający téż wodą oczyszczającą wypierze szaty swoje, a dotykający się tej wody oczyszczającej, nieczystym będzie do wieczora; "
Numbers 19:22,"A czegokolwiek by się dotknął nieczysty, nieczystém będzie; osoba téż dotykająca się go nieczystą będzie do wieczora."" "
Numbers 20:1,"I przybyli synowie Israela, cały zbór, na puszczę Cyn miesiąca pierwszego, i pozostał lud w Kadesz; i umarła tam Mirjam, i pochowaną tam została. "
Numbers 20:2,"I nie było wody dla zboru, i zebrali się przeciw Mojżeszowi i przeciw Ahronowi. "
Numbers 20:3,"I gniewał się lud na Mojżesza i narzekali mówiąc: ""Gdybyśmy téż skonali, gdy konali bracia nasi przed obliczem Wiekuistego; "
Numbers 20:4,"I nacóżeście zawiedli zgromadzenie Wiekuistego na puszczę tę, - abyśmy tu pomarli, my i dobytek nasz? "
Numbers 20:5,"A pocóżeście wywiedli nas z Micraim? Aby zaprowadzić nas na to miejsce nędzne, gdzie niema wysiewu, ani figi, ani winogradu, ani granatu, a nawet wody niema, by się napić?"" "
Numbers 20:6,I uszedł Mojżesz i Ahron przed zgromadzeniem do wnijścia przybytku zboru i padli na oblicza swoje; i ukazał się majestat Wiekuistego. 
Numbers 20:7,"I oświadczył Wiekuisty Mojżeszowi, i rzekł: "
Numbers 20:8,"""Weźmiesz buławę i zgromadzisz cały zbór, - ty i Ahron, brat twój, a przemówicie do skały w oczach ich, aby wydała wody swe; i tak wywiedziesz im wodę ze skały, a napoisz zbór i dobytek ich."" "
Numbers 20:9,"I wziął Mojżesz buławę z przed oblicza Wiekuistego, jako mu rozkazał; "
Numbers 20:10,"I zgromadził Mojżesz i Ahron lud przed skałą, i rzekł do nich: ""Posłuchajcież, przekorni, czyż ze skały tej, wydobędziem wam wodę?"" "
Numbers 20:11,"Zatém podniósł Mojżesz rękę swoję, i uderzył w skałę buławą swą dwukrotnie, - a wypłynęły wody obfite, i napił się zbór i dobytek jego. "
Numbers 20:12,"I rzekł Wiekuisty do Mojżesza i Ahrona: ""Za to, żeście nie zawierzyli Mi, aby uświęcić Mnie w oczach synów Israela, przeto nie zaprowadzicie zgromadzenia tego do ziemi, którą oddaję im!"" "
Numbers 20:13,"Te to są wody Meryba; gdyż narzekali synowie Israela na Wiekuistego, a uświęcony został przez nie. "
Numbers 20:14,"I wyprawił Mojżesz posłów z Kadesz do króla Edomu: ""Tak rzecze brat twój Israel: ty znasz wszelaką niedolę która spotkała nas; "
Numbers 20:15,"Zstąpili byli ojcowie nasi do Micraim, i mieszkaliśmy w Micraim przez długie czasy; a trapili nas Micrejczycy i ojców naszych; "
Numbers 20:16,"I wołaliśmy do Wiekuistego, a wysłuchał On głos nasz, i posłał wysłańca, i wywiódł nas z Micraim, a oto jesteśmy w Kadesz, mieście na krańcu granicy twojej; "
Numbers 20:17,"Chcielibyśmy przejść przez ziemię twoję! Nie pójdziemy przez pola ani przez winnice, ani pić będziemy wody ze studzien; drogą królewską pójdziemy, nie zboczymy ani na prawo, ani na lewo, póki nie przejdziemy granic twoich!"" "
Numbers 20:18,"I odpowiedział mu Edom: ""Nie przejdziesz przezemnie, inaczej mieczem wystąpię przeciw tobie!"" "
Numbers 20:19,"I rzekli doń synowie Israela: ""Gościńcem pójdziemy, a gdybyśmy wody twoje pili, - ja i stada moje, zapłacę cenę ich; jedynie - nic więcej - abym stopami swojemi przeszedł!"" "
Numbers 20:20,"Ale odpowiedział: ""Nie przejdziesz!"" I wyruszył Edom przeciw niemu z narodem potężnym i ręką możną. "
Numbers 20:21,I tak wzbraniał się Edom pozwolić Israelowi przejść przez granice jego; i wyminął go Israel. 
Numbers 20:22,"I wyruszyli z Kadesz, i przybyli synowie Israela, cały zbór, do góry Hor, "
Numbers 20:23,"I oświadczył Wiekuisty Mojżeszowi i Ahronowi na górze Hor, nad granicą ziemi Edomu, i rzekł: "
Numbers 20:24,"""Przyłączon będzie Ahron do ludu swego; albowiem nie wnijdzie on do ziemi, którą oddaję synom Israela, za to żeście się sprzeciwiali rozkazowi Mojemu u wód Meryby; "
Numbers 20:25,"Weź Ahrona i Elazara, syna jego, a zaprowadź ich na górę Hor; "
Numbers 20:26,"I zdejm z Ahrona szaty jego, a oblecz w nie Elazara, syna jego; Ahron zaś przyłączon będzie i umrze tam."" "
Numbers 20:27,"I uczynił Mojżesz jako rozkazał Wiekuisty; i wstąpili na górę Hor, w oczach całego zboru; "
Numbers 20:28,"I zdjął Mojżesz z Ahrona szaty jego, a oblókł w nie Elazara, syna jego; i umarł tam Ahron na szczycie góry; a Mojżesz i Elazar zstąpili z góry. "
Numbers 20:29,"I zobaczył cały zbór, że skonał Ahron; i opłakiwał Ahrona przez trzydzieści dni cały dom Israela. "
Numbers 21:1,"I usłyszał Kanaanejczyk, król Aradu, osiadły na południu, że nadciąga Israel drogą od Atarym, stoczył tedy bitwę z Israelem i nabrał od niego jeńców. "
Numbers 21:2,"I ślubował Israel ślub Wiekuistemu i rzekł: ""Jeżeli podasz lud ten w ręce moje, położę zaklęcie na miasta ich!"" "
Numbers 21:3,"I wysłuchał Wiekuisty głos Israela, i wydał mu Kanaanejczyków, i położył zaklęcie na nich i na miasta ich, - i nazwał miano okolicy tej Chorma. "
Numbers 21:4,"I wyruszyli od góry Hor, drogą ku morzu Czerwonemu, aby obejść ziemię Edomu, lecz zmalał duch ludu na drodze. "
Numbers 21:5,"I narzekał lud na Boga i na Mojżesza: ""Nacóż wywiedliście nas z Micraim, abyśmy pomarli na pustyni? Wszak niema ani chleba ani wody, a dusza nasza obmierziła sobie chleb ten nędzny!"" "
Numbers 21:6,"I puścił Wiekuisty na lud węże jadowite, i kąsały lud, i wymarło wiele ludu z Israela. "
Numbers 21:7,"I przyszedł lud do Mojżesza i rzekł: ""Zgrzeszyliśmy, żeśmy narzekali na Wiekuistego i na ciebie; pomódl się Wiekuistemu, aby oddalił od nas te węże!"" I pomodlił się Mojżesz za ludem. "
Numbers 21:8,"I rzekł Wiekuisty do Mojżesza: ""Zrób sobie węża, a utwierdź go na drzewcu, i będzie, że ktokolwiek ukąszony nań wejrzy, wyzdrowieje."" "
Numbers 21:9,"I zrobił Mojżesz węża miedzianego, i utwierdził go na drzewcu; i bywało, że gdy wąż ukąsił człowieka a spojrzał na węża miedzianego, tedy wyzdrowiał. "
Numbers 21:10,"I wyruszyli synowie Israela, i stanęli obozem w Oboth; "
Numbers 21:11,"I wyruszyli z Oboth, i stanęli obozem na ruinach Abarym, na puszczy, która naprzeciw Moabu, ku wschodowi słońca. "
Numbers 21:12,"Ztamtąd wyruszyli, i stanęli obozem nad potokiem Zered. "
Numbers 21:13,"Wyruszywszy ztąd stanęli obozem nad brzegiem Arnonu, który w pustyni, przy wyjściu jego z granic Emorejczyka, ponieważ Arnon granicą jest Moabu, - między Moabem i Emorejczykiem, -  "
Numbers 21:14,Dla tego to powiedziano w księdze wojen Wiekuistego: Waheb w Sufa i potoki Arnonu. -  
Numbers 21:15,"I ten stok potoków, który się skręca ku osadzie Ar, a przylega do granic Moabu. "
Numbers 21:16,"A ztamtąd do Beer; jest to owa studnia, o której powiedział Wiekuisty Mojżeszowi: ""Zgromadź lud, a dam im wody!"" "
Numbers 21:17,"Wtedy to zaśpiewał Israel pieśń tę: ""Wzbieraj studnio, zaśpiewajcie o niej! "
Numbers 21:18,"Studnia, którą wykopali książęta, wydrążyli dostojnicy ludu berłem, buławami swojemi!"" A z tej pustyni do Mathany. "
Numbers 21:19,A z Mathany do Nachliel; a z Nachliel do Bamoth. 
Numbers 21:20,"A z Bamoth do kotliny, która na polach Moabu, przy wierzchołku Pisgi, zwróconej ku pustyni. "
Numbers 21:21,"I wyprawił Israel posłów do Sychona, króla Emorei, by mu powiedzieć: "
Numbers 21:22,"""Chciałbym przejść przez ziemię twoję; nie zboczym na pola ani na winnice; nie będziemy pili wody ze studzien; drogą królewską pójdziemy, dopóki nie przejdziemy granic twoich."" "
Numbers 21:23,"Ale nie pozwolił Sychon Israelowi przejść przez granice swoje; i zebrał Sychon wszystek lud swój i wystąpił przeciw Israelowi na pustynię, i dotarł do Jahac, i stoczył bitwę z Israelem; "
Numbers 21:24,"Ale poraził go Israel ostrzem miecza, i zawładnął ziemią jego od Arnonu aż do Jabboku, - aż do Ammonitów; albowiem silną była granica Ammonitów. "
Numbers 21:25,"I zabrał Israel wszystkie te miasta, i osiadł Israel we wszystkich miastach Emorejczyka, w Cheszbonie, i we wszystkich przyległościach jego; "
Numbers 21:26,"Bo Cheszbon był stolicą Sychona, króla Emorejskiego, który wojował z królem Moabu poprzednim, a był mu zabrał cały kraj jego aż po Arnon. "
Numbers 21:27,"Przeto powiadają wieszcze: ""Wnijdźcie do Cheszbon, a niech się odbuduje i utwierdzi stolica Sychona!. "
Numbers 21:28,"Albowiem ogień wyszedł z Cheszbonu, płomień z grodu Sychona, i pochłonął Ar w Moabie, władców wyżyn Arnonu! "
Numbers 21:29,"Biada ci Moabie! zginąłeś ludu Kemosza! Oddał synów swoich na tułactwo, a córki swoje do niewoli królowi Emorei, Sychonowi. "
Numbers 21:30,"Pokonaliśmy ich, - zniszczał Cheszbon wraz z Dybonem, poburzyliśmy aż do Nofach, aż do Medby!"". "
Numbers 21:31,I tak osiadł Israel w ziemi Emorejskiej. 
Numbers 21:32,"I posłał Mojżesz wypatrywać Jazer, - i zdobyli przyległości jego; i wypędził on Emorejczyków tamecznych. "
Numbers 21:33,"I zwrócili się i pociągnęli drogą ku Baszanowi. Wtedy wystąpił Og, król Baszanu przeciw nim, on i wszystek lud jego dla stoczenia bitwy, pod Edreję; "
Numbers 21:34,"I rzekł Wiekuisty do Mojżesza: ""Nie obawiaj się go, gdyż w moc twoję oddam go, i wszystek lud jego, i ziemię jego, i postąpisz z nim, jakoś postąpił z Sychonem, królem Emorejskim, który zasiadał w Cheszbonie."" "
Numbers 21:35,"I porazili go i synów jego, i wszystek lud jego, że nie zostawili mu szczątku, i zawładnęli ziemią jego. "
Numbers 22:1,"I wyruszyli synowie Israela, i stanęli obozem w stepach Moabu, z tej strony Jardenu Jerychońskiego. "
Numbers 22:2,"I widział Balak, syn Cyppora wszystko, co uczynił Israel Emorejczykom; "
Numbers 22:3,"I uląkł się Moab tego ludu bardzo, gdyż licznym był, i zatrwożył się Moab przed synami Israela. "
Numbers 22:4,"I rzekł Moab do starszych Midjanu: ""Teraz pożre ten tłum wszystko wokoło nas, jak pożera wół trawę polną!"" A Balak, syn Cyppora, był królem Moabu podówczas. "
Numbers 22:5,"I wyprawił posłów do Bileama, syna Beora, do Pethoru, który nad rzeką, do ziemi ojczystej swojej, aby zawezwać go i powiedzieć: ""Oto lud wyszedł z Micraim; oto zakrył widnokrąg ziemi, a osiadł on naprzeciw mnie; "
Numbers 22:6,"I tak przyjdźże, przeklnij mi ten lud, - gdyż potężniejszym on odemnie, - może wtedy zdołam pokonać go, i wypędzić z ziemi tej; bo ja wiem, że komu błogosławisz, błogosławiony jest, a kogo przeklinasz, ten przeklęty!"" "
Numbers 22:7,"Poszli tedy starsi Moabu i starsi Midjanu, a dary za wieszczbę w ich ręku, i przybyli do Bileama i powiedzieli mu słowa Balaka. "
Numbers 22:8,"I rzekł on do nich: ""Przenocujcie tu tę noc, a dam wam odpowiedź jak oznajmi mi Wiekuisty."" I zostali książęta Moabu u Bileama. "
Numbers 22:9,"I przyszedł Bóg do Bileama i rzekł: ""Cóż to za ludzie u ciebie?"" "
Numbers 22:10,"I odpowiedział Bileam Bogu: Balak, syn Cyppora, król Moabu, przysłał do mnie: "
Numbers 22:11,"Oto lud ten, który wyszedł z Micraim, - zakrył widnokrąg ziemi; i tak przyjdź, przeklnij mi go: może wtedy zdołam go zwalczyć, i wypędzić go."" "
Numbers 22:12,"I rzekł Wiekuisty do Bileama: ""nie chodź z nimi ani przeklinaj ludu tego, gdyż błogosławiony jest!"" "
Numbers 22:13,"I wstał Bileam zrana, i rzekł do książąt Balaka: ""wróćcie do ziemi waszej, gdyż nie chce mi Wiekuisty pozwolić, abym poszedł z wami."" "
Numbers 22:14,"Zabrali się tedy książęta Moabu, i przyszli do Balaka i rzekli: ""Nie chciał Bileam iść z nami."" "
Numbers 22:15,Znowu tedy posłał Balak książęta większe i znamienitsze od pierwszych. 
Numbers 22:16,"I przybyli do Bileama i rzekli doń: ""tak rzecze Balak, syn Cyppora: nie wzbraniajże się przyjść do mnie! "
Numbers 22:17,"Albowiem uczcić uczczę cię wielce, a wszystko co mi rozkażesz uczynię; tylko przyjdź proszę, i przeklnij mi lud ten!"" "
Numbers 22:18,"I odpowiedział Bileam, i rzekł do sług Balaka: ""Choćby mi dawał Balak pełen dom swój srebra i złota, nie mógłbym przekroczyć rozkazu Wiekuistego, Boga mojego, i uczynić co małego lub wielkiego; "
Numbers 22:19,"Ale zostańcież tu i wy przez noc tę, a dowiem się co znowu Wiekuisty powie mi."" "
Numbers 22:20,"I przyszedł Bóg do Bileama w nocy i rzekł do niego: ""Jeżeli wezwać cię przyszli ci ludzie, wstań, idź z nimi; wszakże, - tylko to, co ci powiem, uczynisz."" "
Numbers 22:21,"I wstał Bileam zrana, i osiodłał oślicę swoję, i poszedł z książętami Moabu; "
Numbers 22:22,"I wspłonął gniew Boga, że poszedł, - i stanął anioł Wiekuistego na drodze, jako zawada dlań; on zaś jechał na oślicy swojej, a dwoje pacholąt jego z nim. "
Numbers 22:23,"I ujrzała oślica anioła Wiekuistego, stojącego na drodze, a miecz jego dobyty w ręce jego, - i ustąpiła oślica z drogi, i zeszła na pole; i bił Bileam oślicę, aby ją zwrócić na drogę. "
Numbers 22:24,"Tedy stanął anioł Wiekuistego na ścieżce między winnicami, gdzie płot z jednej, a płot z drugiej strony. "
Numbers 22:25,"A widząc oślica anioła Wiekuistego, cisnęła się do ściany, i przyparła nogę Bileama do ściany: i tak począł znowu ją bić. "
Numbers 22:26,"Anioł zaś Wiekuistego poszedł dalej, i stanął w miejscu tak ciasném, że nie było drogi wyminąć, ani na prawo ani na lewo; "
Numbers 22:27,"A widząc oślica anioła Wiekuistego, legła pod Bileamem; i wspłonął gniew Bileama i począł bić oślicę kijem. "
Numbers 22:28,"I otworzył Wiekuisty usta oślicy, i rzekła do Bileama: ""Cóżem ci uczyniła, że mnie bijesz oto już trzykrotnie?"" "
Numbers 22:29,"I rzekł Bileam do oślicy: ""Za to, żeś się naigrawała ze mnie; gdybym miał miecz w ręku, byłbym cię teraz zabił!"" "
Numbers 22:30,"I rzekła oślica do Bileama: ""Czyżem nie ja oślica twoja, na którejś jeździł od dawna do dnia dzisiejszego? Czyżem zwykła była czynić ci tak?"" I rzekł: ""Nie!"" "
Numbers 22:31,"I odsłonił Wiekuisty oczy Bileama, i ujrzał on anioła Wiekuistego, stojącego na drodze i miecz jego dobyty w ręce jego: i ukłonił się i padł na oblicze swoje. "
Numbers 22:32,"I rzekł doń anioł Wiekuistego: ""Czemu biłeś oślicę twoję oto już trzykrotnie? Wszakżem ja to wyszedł, by stanąć zawadą, bo zgubną jest droga twoja przedemną. "
Numbers 22:33,"A widząc mnie oślica, ustępowała przedemną oto już trzykrotnie, gdyby nie ustąpiła przedemną, już bym cię był zabił, a ją zostawił przy życiu!"" "
Numbers 22:34,"I rzekł Bileam do anioła Wiekuistego: ""Zgrzeszyłem, bom nie wiedział, żeś ty stanął przeciw mnie na drodze; a teraz, jeżeli to nieprzyjemném w oczach twoich, to powrócę!"" "
Numbers 22:35,"I rzekł anioł Wiekuistego do Bileama: ""Idź z tymi ludźmi; wszakże to tylko, co ja ci powiem, mówić będziesz!"" I tak poszedł Bileam z książętami Balaka. "
Numbers 22:36,"A gdy usłyszał Balak, że przybywa Bileam, wyszedł naprzeciw niemu do miasta Moabickiego, położonego na granicy nad Arnonem, który na krańcu granicy. "
Numbers 22:37,"I rzekł Balak do Bileama: ""Wszak tylokrotnie posyłałem do ciebie, wzywając cię: czemużeś nie przybył do mnie? Czyżbym rzeczywiście nie był wstanie cię uczcić?"" "
Numbers 22:38,"I rzekł Bileam do Balaka: ""Oto przybyłem do ciebie; ale czyż mogę sam co powiedzieć? To słowo, które włoży Bóg w usta moje, to mówić będę."" "
Numbers 22:39,I poszedł Bileam z Balakiem i przybyli do Kirjath-Chucoth. 
Numbers 22:40,"I narznął Balak wołów i owiec, i posłał Bileamowi i książętom, którzy z nim byli. "
Numbers 22:41,"I stało się nazajutrz, że wziął Balak Bileama, i wprowadził go na wyżyny Baala, - i zobaczył ztamtąd część ludu. "
Numbers 23:1,"I rzekł Bileam do Balaka: ""Zbuduj mi tu siedm ofiarnic, a przygotuj mi tu siedm cielców i siedm baranów."" "
Numbers 23:2,"I uczynił Balak, jako powiedział Bileam; i złożyli Balak i Bileam po cielcu i po baranie na każdej ofiarnicy. "
Numbers 23:3,"I rzekł Bileam do Balaka: ""Postój przy całopaleniu twojém, a ja pójdę; może zjawi się Wiekuisty na spotkanie moje, a cokolwiekby mi rozkazał oznajmię ci."" I wszedł na górę. "
Numbers 23:4,"I zjawił się Bóg na spotkanie Bileama, i rzekł on do Niego: ""Siedm ofiarnic przygotowałem i złożyłem po cielcu i baranie na każdej ofiarnicy!"" "
Numbers 23:5,"I włożył Wiekuisty słowo w usta Bileama, i rzekł: ""Wrócisz do Balaka, a powiesz tak."" -  "
Numbers 23:6,"I powrócił do niego, a oto, stał on przy całopaleniu swojém, - on i wszyscy książęta Moabu. "
Numbers 23:7,"I wygłosił on przypowieść swoję, i rzekł: Z Aramu sprowadza mnie Balak, król Moabu, z wysokich gór Wschodu: ""O przyjdź, przeklinaj mi Jakóba, o przyjdź, złorzecz Israelowi!"" "
Numbers 23:8,Czemże mi przeklinać? Wszak nie przeklął Pan! czemże mi złorzeczyć! Wszak nie złorzeczył Wiekuisty! 
Numbers 23:9,"Oto ze szczytu skał widzę go, a z pagórków spoglądam nań: Oto lud, który oddzielnie mieszka, a między narody się nie zalicza! "
Numbers 23:10,"Któż zliczył proch Jakóba, a porachował leże Israela? Oby zmarła dusza moja śmiercią sprawiedliwych, a był koniec mój do nich podobnym! "
Numbers 23:11,"I rzekł Balak do Bileama: ""Cóżeś mi uczynił? Na przeklinanie wrogów moich przyzwałem cię, a ty, - oto błogosławieństwem błogosławisz!"" "
Numbers 23:12,"On wszakże głośno odparł, i rzekł: ""Czyż nie muszę to, co włożył Wiekuisty w usta moje ściśle powtórzyć?"" "
Numbers 23:13,"I rzekł doń Balak: ""Pójdźże ze mną na miejsce inne, z którego go zobaczysz, - tylko część jego ujrzysz, a całego nie zobaczysz, - i przeklnij mi go ztamtąd!"" "
Numbers 23:14,"I zaprowadził go na pole Strażników, na szczyt Pisgi, i zbudował siedm ofiarnic, i złożył po cielcu i po baranie na każdej ofiarnicy. "
Numbers 23:15,"I rzekł do Balaka: ""Postój tu przy całopaleniu twojém, a ja pójdę na spotkanie tam!"" "
Numbers 23:16,"I zjawił się Wiekuisty na spotkanie Bileama, i złożył słowo w usta jego, i rzekł: ""Wrócisz do Balaka, a powiesz tak!"" "
Numbers 23:17,"I przyszedł do niego, a oto, stał on przy całopaleniu swojém, a książęta Moabu z nim. I rzekł doń Balak: ""Cóż powiedział Wiekuisty?"" "
Numbers 23:18,"I wygłosił przypowieść swoję i rzekł: ""Wstań, Balaku, a słuchaj; uważaj na mnie, synu Cyppora! "
Numbers 23:19,"Nie śmiertelnym Bóg, aby kłamał, ani synem człowieczym, aby żałował! Czyżby On powiedział, a nie uczynił, wyrzekł, a nie spełnił? "
Numbers 23:20,"Oto błogosławieństwo mi poruczone: pobłogosławił On, a nie mnie to cofnąć! "
Numbers 23:21,"Nie widział On fałszu w Jakóbie, nie spostrzegł obłudy w Israelu; Wiekuisty, Bóg jego przy nim, a królewski odgłos surmy wpośród niego. "
Numbers 23:22,Pan wywiódł ich z Micraim - niby siła bawołu On u niego! 
Numbers 23:23,"Albowiem niema wieszczby w Jakóbie, ani wróżbiarstwa w Israelu. Już teraz powiedzieć można Jakóbowi i Israelowi co Bóg uczyni. "
Numbers 23:24,"Oto naród, jako lwica powstaje, i jako lew się podnosi; nie położy się, aż pożre zdobycz, a krew poległych wypije!"" "
Numbers 23:25,"I rzekł Balak do Bileama: ""Raczej byś go przekleństwem nie przeklinał, ani błogosławieństwem błogosławił!"" "
Numbers 23:26,"Ale Bileam odparł, i rzekł do Balaka: ""Alboż nie uprzedziłem cię, mówiąc: wszystko co rozkaże Wiekuisty, to uczynię!"" "
Numbers 23:27,"I rzekł Balak do Bileama: ""Pójdźże, zabiorę cię na miejsce inne: - może spodoba się ono Bogu, a przeklniesz mi go ztamtąd!"" "
Numbers 23:28,"I zabrał Balak Bileama na szczyt Peoru, który widnieje na równinie pustyni. "
Numbers 23:29,"I rzekł Bileam do Balaka: ""Zbuduj mi tu siedm ofiarnic, a przygotuj mi tu siedm cielców i siedm baranów!"" "
Numbers 23:30,"I uczynił Balak, jako powiedział Bileam; i złożył po cielcu i po baranie na każdej ofiarnicy. "
Numbers 24:1,"A widząc Bileam, że podoba się Wiekuistemu błogosławić Israelowi, nie chodził jak w poprzednich razach za wieszczbami, a zwrócił ku puszczy oblicze swoje. "
Numbers 24:2,"I podniósł Bileam oczy swoje, i zobaczył Israela, rozłożonego według pokoleń swoich, i przyszedł nań duch Boży: "
Numbers 24:3,"I wygłosił przypowieść swoję, i rzekł: Rzecze Bileam, syn Beora, rzecze mąż bystrego oka; "
Numbers 24:4,"Rzecze ten, który słyszy słowa Pańskie, który widzenia Wszechmocnego widzi, pada, ale z otwartémi oczyma: "
Numbers 24:5,"Jakże piękne namioty twoje Jakóbie, siedziby twoje Israelu! "
Numbers 24:6,"Jako potoki się rozciągają, jako ogrody nad rzeką; jako aloesy które zasadził Wiekuisty, jako cedry nad wodami! "
Numbers 24:7,"Ciecze woda z wiader jego, a nasienie jego u wód wielkich! przewyższy Agaga król jego, a wyniesie się państwo jego! "
Numbers 24:8,"Pan to wywiódł go z Micraim, jako siła bawołu On u niego; pożera narody, wrogi swoje; kości ich zgruchocze, strzałami swemi porazi! "
Numbers 24:9,"Przykląkł, przyległ jako lew, jako lwica: któż pobudzi go? błogosławiący cię, błogosławieni będą, a przeklinający cię - przeklęci! "
Numbers 24:10,"I wspłonął gniew Balaka na Bileama, i załamawszy ręce swoje rzekł Balak do Bileama: ""Dla złorzeczenia wrogom moim przyzwałem cię, a oto błogosławieństwem błogosławisz już trzeci raz. "
Numbers 24:11,"I tak uchodź na miejsce swoje! Rzekłem, czcią uczczę ciebie; ale oto pozbawił cię Wiekuisty czci!"" "
Numbers 24:12,"I rzekł Bileam do Balaka: ""Czyżem i posłom twoim, których wysyłałeś do mnie, nie powiedział, mówiąc: "
Numbers 24:13,"Choćby mi dawał Balak pełen dom swój srebra i złota, nie mógłbym przekroczyć rozkazu Wiekuistego, abym czynił co dobrego albo złego samowolnie: co powie Wiekuisty, to mówić będę. "
Numbers 24:14,"A teraz, oto odchodzę do ludu mojego; pójdź, wskażę ci, co uczyni lud ten ludowi twojemu w późniejszych czasach!"" "
Numbers 24:15,"I wygłosił przypowieść swoję, i rzekł: Rzecze Bileam, syn Beora, rzecze mąż bystrego oka; "
Numbers 24:16,"Rzecze ten, który słyszy słowa Pańskie, a poznał myśli Najwyższego; który widzenia Wszechmocnego widzi, pada, ale z otwartemi oczyma. "
Numbers 24:17,"Widzę go, ale nie teraz; spoglądam nań, ale nie zbliska: Wzejdzie gwiazda od Jakóba, i powstanie berło z Israela, - i zburzy krańce Moabu i skruszy wszystkich synów wywrotu! "
Numbers 24:18,"A będzie i Edom zaborem, zaborem będzie Seir wrogów swoich; a Israel - dokona przewagi. "
Numbers 24:19,"I wyjdzie władca od Jakóba, i wytępi rozbitki ze stolicy! -"" "
Numbers 24:20,"Ujrzał on i Amaleka, i wygłosił przypowieść swoję, i rzekł: ""Pierwszym z plemion Amalek; lecz potomstwo jego na zatracenie!"" "
Numbers 24:21,"Ujrzał on i Kenejczyka, i wygłosił przypowieść swoję, i rzekł: ""Silném siedlisko twoje, a założone na skale gniazdo twoje! "
Numbers 24:22,"Ale spustoszonym będzie Kain, rychło Aszur cię pochwyci!"" "
Numbers 24:23,"I wygłosił jeszcze przypowieść swoję, i rzekł: ""Biada! Któż żyw zostanie, gdy Bóg jego utwierdzi! "
Numbers 24:24,"Ale przybędą okręty ze strony Chittejczyków, i upokorzą Aszur, i upokorzą Eber; i tak pójdzie i on na zatracenie!"" "
Numbers 24:25,"I wstał Bileam, i poszedł, i powrócił na miejsce swoje; a Balak również poszedł w drogę swą. "
Numbers 25:1,"I przebywał Israel w Szyttym, i począł lud zalecać się do córek Moabu. "
Numbers 25:2,"I zapraszały one lud na ofiarne uczty bogów swoich, i jadał lud, i korzył się bogom ich; "
Numbers 25:3,I przystał Israel do Baal-Peora; i wspłonął gniew Wiekuistego na Israela; 
Numbers 25:4,"I rzekł Wiekuisty do Mojżesza: ""Zbierz wszystkich naczelników ludu, a każ im powywieszać ich gwoli Wiekuistemu przed słońcem, - a odwróci się zapalczywość gniewu Wiekuistego od Israela."" "
Numbers 25:5,"I rzekł Mojżesz do sędziów Israela: ""Zabijajcie - każdy ludzi swoich, którzy przystali do Baal-Peora!"" "
Numbers 25:6,"A oto jeden z synów Israela przyszedł, i przywiódł do braci swej Midjanitkę w oczach Mojżesza i w oczach całego zboru synów Israela; oni zaś płakali u wnijścia przybytku zboru; "
Numbers 25:7,"I zobaczył to Pinchas, syn Elazara, syna Ahrona, kapłana, i wstał z pośród zboru, i wziął oszczep w rękę swoję, -  "
Numbers 25:8,"I wszedł za owym mężem Israelskim do alkowy, i przebił oboje, męża Israelskiego, i kobietę przez żywot jej: i tak powstrzymana została klęska od synów Israela. "
Numbers 25:9,A było zmarłych w owej klęsce - dwadzieścia i cztery tysiące. 
Numbers 25:10,"I oświadczył Wiekuisty Mojżeszowi, i rzekł: "
Numbers 25:11,"""Pinchas, syn Elazara, syn Ahrona, kapłana, odwrócił zapalczywość Moję od synów Israela, uniósłszy się żarliwością Moją w pośród nich, żem nie wytępił synów Israela w żarliwości Mojej. "
Numbers 25:12,Przeto powiedz: oto ustanawiam z nim Moje przymierze pokoju! 
Numbers 25:13,"I będzie ono dla niego i dla potomstwa jego, przymierzem kapłaństwa wiecznego, za to, że uniósł się żarliwością za Boga swego, i rozgrzeszył synów Israela!"" "
Numbers 25:14,"A imię owego męża Israelskiego, zabitego, który zabity został wraz z Midjanitką, Zymry, syn Salua, naczelnik rodowego domu Szymeona; "
Numbers 25:15,"Imię zaś kobiety zabitej, Midjanitki, Kosbi, córka Cura, naczelnik rodu - dom rodowy to w Midjanie. "
Numbers 25:16,"I oświadczył Wiekuisty Mojżeszowi, i rzekł: "
Numbers 25:17,"""Wrogować wam Midjanitom, a pobić ich, -  "
Numbers 25:18,"Bo wrogują oni wam podejściami swemi - jak i podchodzą was w sprawie Baal-Peora, i w sprawie Kosby, córki naczelnika Midjanu, siostry swojej, zabitej w dzień klęski za sprawę Peora!"" "
Numbers 26:1,I było po klęsce... 
Numbers 26:2,"I oświadczył Wiekuisty Mojżeszowi i Elazarowi, synowi Ahrona, kapłana, i rzekł: "
Numbers 26:3,"""Zbierz poczet całego zboru synów Israela, od dwudziestu lat i wyżej, według domów ich rodowych, wszystkich stawających do broni w Israelu."" "
Numbers 26:4,"I oświadczył im Mojżesz wobec Elazara, kapłana, na stepach Moabu, nad Jardenem Jerychońskim i rzekł: "
Numbers 26:5,"""Od dwudziestu lat i wyżej"" - Jako rozkazał był Wiekuisty Mojżeszowi, i synom Israela, wyszłym z ziemi Micraim. "
Numbers 26:6,"Reuben, pierworodny Israela: synowie Reubena: Chanoch - z rodziną Chanochidów; od Fallua - rodzina Falluidów: "
Numbers 26:7,"Od Checrona - rodzina Checronidów, od Charmego - rodzina Charmidów; "
Numbers 26:8,Oto rodziny Reubenidów; a było spisowych ich - czterdzieści trzy tysiące siedmset trzydzieści. 
Numbers 26:9,A między synami Fallua był Eliab; 
Numbers 26:10,"A synowie Eliaba: Nemuel, i Dathan, i Abiram; są to owi Dathan i Abiram, członkowie zboru, którzy poduszczyli przeciw Mojżeszowi i przeciw Ahronowi w zborze Koracha, gdy się ci zbuntowali przeciw Wiekuistemu; "
Numbers 26:11,"A rozwarła ziemia paszczę swoję, i pochłonęła ich wraz z Korachem, podczas zagłady zboru, a pożarł ogień dwustu pięćdziesięciu ludzi, - i stali się przestrogą; "
Numbers 26:12,A synowie Koracha nie pomarli. 
Numbers 26:13,Synowie Szymeona według rodzin ich: od Nemuela - rodzina Nemuelidów; od Jamina - rodzina Jaminidów; od Jachina - rodzina Jachinidów; 
Numbers 26:14,Od Zeracha - rodzina Zarchydów; od Szaula - rodzina Szaulidów; 
Numbers 26:15,Oto rodziny Szymeonidów: dwadzieścia dwa tysiące dwieście. 
Numbers 26:16,Synowie Gada według rodzin ich: od Cefona - rodzina Cefonidów; od Chaggjasza - rodzina Chaggidów; od Szunego - rodzina Szunidów; 
Numbers 26:17,Od Ozniasza - rodzina Oznidów; od Erego - rodzina Erydów; 
Numbers 26:18,Od Aroda - rodzina Arodydów; od Arela - rodzina Arelidów; 
Numbers 26:19,Oto rodziny synów Gada według spisowych ich: czterdzieści tysięcy pięćset. 
Numbers 26:20,Synowie Jehudy - Er i Onan; ale pomarli Er i Onan w ziemi Kenaan. 
Numbers 26:21,A byli synowie Jehudy według rodzin ich: od Szeli - rodzina Szelanidów; od Fereca - rodzina Farcydów; od Zeracha - rodzina Zarchidów; 
Numbers 26:22,I byli synowie Fereca: od Checrona - rodzina Checronidów; od Chamula - rodzina Chamulidów; 
Numbers 26:23,Oto rodziny Jehudy według spisowych ich: siedmdziesiąt sześć tysięcy pięćset. 
Numbers 26:24,Synowie Isachara według rodzin ich: od Tholego - rodzina Tholaidów; od Fuwy - rodzina Fuwidów; 
Numbers 26:25,Od Jaszuba - rodzina Jaszubidów; od Szymrona - rodzina Szymronidów; 
Numbers 26:26,Oto rodziny Isachara według spisowych ich: sześćdziesiąt cztery tysiące trzysta. 
Numbers 26:27,Synowie Zebuluna według rodzin ich: od Sereda - rodzina Sardydów; od Elona - rodzina Elonidów; od Jachleela - rodzina Jachleelidów. 
Numbers 26:28,"Oto rodziny Zebulunidów, według spisowych ich: sześćdziesiąt tysięcy pięćset. "
Numbers 26:29,Synowie Josefa według rodzin ich - Menasze i Efraim. 
Numbers 26:30,Synowie Menaszy: od Machyra - rodzina Machyrydów; Machyr zaś urodził Gileada; od Gileada - rodzina Gileadczyków; 
Numbers 26:31,Oto synowie Gileada: od Jezera - rodzina Jezeridów; od Cheleka - rodzina Chelkidów; 
Numbers 26:32,Od Asriela - rodzina Asrielidów; od Szechema - rodzina Szechemidów; 
Numbers 26:33,Od Szemidy - rodzina Szemidaidów; od Chefera - rodzina Chefridów; 
Numbers 26:34,"Celafchad zaś, syn Chefera, nie miał synów, a tylko córki, a imiona córek Celafchada: Machla, i Noa, Chogla, Milka i Thyrca; "
Numbers 26:35,Oto rodziny Menaszy; a spisowych ich: pięćdziesiąt dwa tysiące siedmset. 
Numbers 26:36,Oto synowie Efraima według rodzin ich: od Szuthelacha - rodzina Szuthalchidów; od Bechera - rodzina Bachridów; od Thachana - rodzina Thachnidów; 
Numbers 26:37,A oto synowie Szuthelacha: od Erana - rodzina Eranidów; 
Numbers 26:38,Oto rodziny synów Efraima według spisowych ich: trzydzieści dwa tysiące pięćset. Oto synowie Josefa według rodzin ich. 
Numbers 26:39,Synowie Binjamina - według rodzin ich: od Beli - rodzina Balidów; od Aszbela - rodzina Aszbelidów; od Achyrama - rodzina Achyramidów; 
Numbers 26:40,Od Szefufama - rodzina Szefufamidów; od Chufama - rodzina Chufamidów; 
Numbers 26:41,"A byli synowie Beli - Ard i Naaman, - rodzina Ardidów; od Naamana - rodzina Naamidów; "
Numbers 26:42,Oto synowie Binjamina według rodzin ich; a spisowych ich: czterdzieści pięć tysięcy sześćset. 
Numbers 26:43,Oto synowie Dana według rodzin ich: od Szuchama - rodzina Szuchamidów; oto rodziny Dana według rodzin ich. 
Numbers 26:44,Wszystkich rodzin Szuchamickich według spisowych ich: sześćdziesiąt cztery tysiące czterysta. 
Numbers 26:45,Synowie Aszera według rodzin ich: od Imny - rodzina Imnidów; od Iszwego - rodzina Iszwidów; od Beryi - rodzina Beryidów; 
Numbers 26:46,"Od synów Beryi: od Chebera - rodzina Chebrydów, od Malkiela - rodzina Malkielidów; "
Numbers 26:47,Imię zaś córki Aszera - Serach. 
Numbers 26:48,Oto rodziny synów Aszera według spisowych ich: pięćdziesiąt trzy tysiące czterysta. 
Numbers 26:49,Synowie Naftalego według rodzin ich: od Jachceela - rodzina Jachceelidów; od Guna - rodzina Gunidów; 
Numbers 26:50,Od Jecera - rodzina Icrydów; od Szyllema - rodzina Szyllemidów. 
Numbers 26:51,"Oto rodziny Naftalego, według rodzin ich; a spisowych ich: czterdzieści pięć tysięcy czterysta. "
Numbers 26:52,Oto spisowi synów Israela: sześćkroć sto tysięcy tysiąc siedmset trzydzieści. 
Numbers 26:53,"I oświadczył Wiekuisty Mojżeszowi, i rzekł: "
Numbers 26:54,"""Między nich to rozdzieloną będzie ziemia w udziałach, podług liczby imion. "
Numbers 26:55,"Liczniejszemu powiększysz udział jego, a mniej licznemu zmniejszysz udział jego: każdemu w stosunku do spisowych jego danym będzie udział. "
Numbers 26:56,Tylko losem niechaj rozdzielona będzie ziemia; według imion pokoleń ojców swych brać będą udziały. 
Numbers 26:57,"Losem rozdzielonym będzie udział każdego, tak licznemu, jak i nielicznemu."" "
Numbers 26:58,A oto spisowi Lewitów według rodzin ich: od Gerszona - rodzina Gerszonidów; od Kehatha - rodzina Kehathydów; od Merarego - rodzina Merarydów; 
Numbers 26:59,"Oto rodziny Lewi'ego: rodzina Libnidów, rodzina Chebronidów, rodzina Machlidów, rodzina Muszydów, rodzina Korchidów. Kehath zaś był praojcem Amrama. "
Numbers 26:60,"A imię żony Amrama - Jochebed, córka Lewi'ego, którą zrodziła żona jego Lewi'emu w Micraim; i urodziła ona Amramowi Ahrona, i Mojżesza, i Mirjam, siostrę ich; "
Numbers 26:61,"I urodzili się Ahronowi: Nadab i Abihu, Elazar i Ithamar; "
Numbers 26:62,"Ale pomarli Nadab i Abihu, gdy przynieśli ogień niepoświęcony przed oblicze Wiekuistego. "
Numbers 26:63,"A było spisowych ich dwadzieścia trzy tysiące - wszystkich mężczyzn od miesiąca i wyżej; wszakże nie stawili się do przeglądu wraz z synami Israela, bo nie dano im udziału między synami Israela; "
Numbers 26:64,"Oto spisani przez Mojżesza i Elazara, kapłana, którzy spisali synów Israela na stepach Moabu nad Jardenem Jerychońskim. "
Numbers 26:65,"A między tymi nie było żadnego ze spisanych przez Mojżesza i Ahrona, kapłana, którzy spisali synów Israela na puszczy Synai. "
Numbers 26:66,"Gdyż rzekł był Wiekuisty o nich: umrzeć im na pustyni! I nie został z nich nikt - prócz Kaleba, syna Jefunny, i Jehoszuego, syna Nuna. "
Numbers 27:1,"I przystąpiły córki Celafchada, syna Chefera, syna Gileada, syna Machyra, syna Menaszy z rodzin Menaszy syna Josefa, a oto imiona córek jego: Machla, Noa, i Chogla, i Milka, i Thyrca; "
Numbers 27:2,"I stanęły przed Mojżeszem, i przed Elazarem, kapłanem, i przed naczelnikami i całym zborem u wejścia do przybytku zboru, i rzekły: "
Numbers 27:3,"""Ojciec nasz umarł na pustyni, a nie był on w rzeszy tych, którzy się spiknęli przeciw Wiekuistemu w zborze Koracha, ale dla grzechu swego umarł, synów nie mając. "
Numbers 27:4,"Czemużby zginąć miało imię ojca naszego z pośród rodziny jego, dla tego, że syna nie miał? Daj nam posiadłość między braćmi ojca naszego!"" "
Numbers 27:5,I przedstawił Mojżesz sprawę ich Wiekuistemu. 
Numbers 27:6,"I oświadczył Wiekuisty Mojżeszowi, i rzekł: "
Numbers 27:7,"""Słusznie córki Celafchada mówią: daj im posiadłość dziedziczną wpośród braci ojca ich, a przenieś udział ojca ich na nie. "
Numbers 27:8,"Synom zaś Israela powiesz tak: Ktokolwiekby umarł, a syna nie zostawił, przeniesiecie tedy udział jego na jego córkę. "
Numbers 27:9,"A gdyby córki nie miał, - to oddacie jego udział braciom jego; "
Numbers 27:10,"A gdyby braci nie miał, - to oddacie jego udział braciom ojca jego; "
Numbers 27:11,"A gdyby nie miał braci ojciec jego, to oddacie jego udział krewnemu najbliższemu mu z rodziny jego, aby go odziedziczył; a niechaj będzie to dla synów Israela zasadniczém prawem, - jako rozkazał Wiekuisty Mojżeszowi!"" "
Numbers 27:12,"I rzekł Wiekuisty do Mojżesza: ""Wstąp na tę górę Abarym, i spójrz na ziemię, którą oddaję synom Israela, "
Numbers 27:13,"A gdy obejrzysz ją, przyłączon będziesz do ludu twego i ty, jako przyłączon został Ahron, brat twój; "
Numbers 27:14,"Przeto żeście sprzeciwili się słowu Mojemu na puszczy Cyn, podczas narzekania zboru, aby uświęcić Mnie przez wody w oczach ich, przez owe wody Meryba w Kadesz, na puszczy Cyn!"" "
Numbers 27:15,"I rzekł Mojżesz do Wiekuistego, i powiedział: "
Numbers 27:16,"""Niechaj ustanowi Wiekuisty, Bóg duchów wszelkiego ciała, nad zborem tym - męża, "
Numbers 27:17,"Któryby wychodził przed nimi, i któryby wchodził przed nimi; któryby ich wywodził i któryby ich przywodził; a niechaj nie zostanie zbór Wiekuistego jako owce, które nie mają pasterza!"" "
Numbers 27:18,"I rzekł Wiekuisty do Mojżesza: ""Weź sobie Jehoszuę, syna Nuna, męża obdarzonego duchem, a połóż rękę twoję nań; "
Numbers 27:19,"I postaw go przed oblicze Elazara, kapłana, i przed oblicze całego zboru, a ustanów go przed oczyma ich, "
Numbers 27:20,"I złożysz nań część godności twojej, aby słuchał go cały zbór synów Israela. "
Numbers 27:21,"Przed obliczem téż Elazara, kapłana, stawać powinien, póki ten będzie badał zań postanowienia Urym przed Wiekuistym; według orzeczenia jego im wychodzić, i według orzeczenia jego im wchodzić: jemu i wszystkim synom Israela z nim, i całemu zborowi!"" "
Numbers 27:22,"I uczynił Mojżesz, jako mu rozkazał Wiekuisty i wziął Jehoszuę, i postawił go przed oblicze Elazara, kapłana, i przed oblicze całego zboru; "
Numbers 27:23,"I położył nań ręce swoje, i ustanowił go, jako powiedział Wiekuisty przez Mojżesza. "
Numbers 28:1,"I oświadczył Wiekuisty Mojżeszowi, i rzekł: "
Numbers 28:2,"""Rozkażesz synom Israela a powiesz im: ofiary Mojej, chleba Mojego z ofiar Moich ogniowych, woni przyjemnej dla Mnie, przestrzegajcie - abyście Mi ją przynosili czasu swojego. "
Numbers 28:3,"I powiesz im: oto ofiara ogniowa, którą przynosić macie Wiekuistemu: jagniąt - rocznych, zdrowych, dwoje na dzień, - jako całopalenie ustawiczne. "
Numbers 28:4,"Jagnię jedno sprawiaj zrana, a jagnię drugie sprawiaj nad wieczorem. "
Numbers 28:5,"I dziesiątą część efy mąki przedniej na ofiarę śniedną, zaczynionej oliwą wytłoczoną, czwartą częścią hynu. "
Numbers 28:6,"Całopalenie to ustawiczne, spełnione przy górze Synai, na woń przyjemną, na ogniową ofiarę Wiekuistemu; "
Numbers 28:7,A zalewka jej - czwarta część hynu na jagnię jedno; na świętém miejscu wylewać będziesz zalewkę mocną Wiekuistemu. 
Numbers 28:8,"A jagnię drugie sprawiaj nad wieczorem, z taką ofiarą śniedną jak z rana, i z taką zalewką spełniaj je, - na ofiarę ogniową, na woń przyjemną Wiekuistemu. "
Numbers 28:9,"A w dzień Sabbatu - dwoje jagniąt rocznych, zdrowych, i dwie dziesiąte efy mąki przedniej - na ofiarę śniedną, zaczynionej oliwą, wraz z zalewką jej, -  "
Numbers 28:10,"Całopalenie to od Sabbatu do Sabbatu, oprócz całopalenia ustawicznego, wraz z zalewką jego. "
Numbers 28:11,"A na nów miesięcy waszych przynosić będziecie na całopalenie Wiekuistemu: cielców młodych dwa, barana jednego, jagniąt rocznych siedm, zdrowych, "
Numbers 28:12,"I trzy dziesiąte efy mąki przedniej na ofiarę śniedną, zaczynionej oliwą, do każdego barana; "
Numbers 28:13,"A po dziesiątej części efy mąki przedniej, zaczynionej oliwą, na ofiarę śniedną do każdego jagnięcia. Całopalenie to, woń przyjemna, ofiara ogniowa Wiekuistemu. "
Numbers 28:14,"A zalewki do nich: pół hynu będzie na cielca, a trzecia część hynu na barana, a czwarta część hynu wina na jagnię. Oto całopalenie od miesiąca do miesiąca przez wszystkie miesiące roku. "
Numbers 28:15,Kozieł téż jeden na ofiarę zagrzeszną Wiekuistemu; oprócz całopalenia ustawicznego spełnianym być winien wraz z zalewką jego. 
Numbers 28:16,"A miesiąca pierwszego, czternastego dnia tegoż miesiąca Pesach - Wiekuistemu. "
Numbers 28:17,Zaś piętnastego dnia tegoż miesiąca - święto uroczyste; przez siedm dni przaśniki jadać będziecie. 
Numbers 28:18,Dnia pierwszego - zgromadzenie świąteczne: żadnej pracy uciążliwej nie wykonywajcie; 
Numbers 28:19,"A składać będziecie ofiarę ogniową, całopalenie Wiekuistemu: cielców młodych dwa, barana jednego, i siedm jagniąt rocznych, zdrowe niechaj będą u was. "
Numbers 28:20,"A na ofiarę śniedną do tego, - mąki przedniej, zaczynionej oliwą, trzy dziesiąte efy na każdego cielca, a dwie dziesiąte na każdego barana - przygotowywać to macie; "
Numbers 28:21,"Po dziesiątej części efy przygotować masz na jagnię każde, z owych siedmiu jagniąt; "
Numbers 28:22,"I kozła jednego zagrzesznego, dla rozgrzeszenia was: "
Numbers 28:23,"Oprócz całopalenia porannego, będącego całopaleniem ustawiczném, przygotowywać to będziecie. "
Numbers 28:24,"Tak przygotujecie codzień przez siedm dni, na chleb ogniowy, na woń przyjemną Wiekuistemu; oprócz całopalenia ustawicznego przygotowywaném to będzie i zalewki jego; "
Numbers 28:25,Dnia zaś siódmego zgromadzenie świąteczne będzie u was; żadnej pracy uciążliwej nie wykonywajcie. 
Numbers 28:26,"W dzień zaś pierwocin, gdy składać będziecie nową ofiarę śniedną Wiekuistemu, w wasze święto tygodni, - zgromadzenie świąteczne będzie u was; żadnej pracy uciążliwej nie wykonywajcie. "
Numbers 28:27,"I składać będziecie całopalenie na woń przyjemną Wiekuistemu: cielców młodych dwa, barana jednego, siedm jagniąt rocznych. "
Numbers 28:28,"A na ofiarę śniedną do tego - mąki przedniej, zaczynionej oliwą, trzy dziesiąte efy na cielca każdego, dwie dziesiąte efy na barana każdego; "
Numbers 28:29,Po dziesiątej części efy na jagnię każde z owych siedmiu jagniąt; 
Numbers 28:30,"Kozła jednego, dla rozgrzeszenia was; "
Numbers 28:31,"Oprócz całopalenia ustawicznego, i śniednej jego ofiary przygotowywać to będziecie; zdrowe niechaj będą u was, z zalewkami do tego. "
Numbers 29:1,"Miesiąca zaś siódmego, pierwszego dnia miesiąca zgromadzenie świąteczne będzie u was; żadnej pracy uciążliwej nie wykonywajcie; dniem trąbienia będzie on wam! "
Numbers 29:2,"A przygotujecie całopalenie na woń przyjemną Wiekuistemu: cielca młodego jednego, barana jednego, jagniąt rocznych siedm, zdrowych; "
Numbers 29:3,"A na śniedną ofiarę do tego: mąki przedniej, zaczynionej oliwą, trzy dziesiąte efy na każdego cielca, dwie dziesiąte na każdego barana; "
Numbers 29:4,A po dziesiątej części efy na jagnię każde z owych siedmiu jagniąt; 
Numbers 29:5,"I kozła jednego, zagrzesznego, dla rozgrzeszenia was; "
Numbers 29:6,"Oprócz całopalenia miesięcznego i śniednej ofiary jego, i oprócz całopalenia ustawicznego i śniednej ofiary jego, wraz z zalewkami, podług przepisu o nich, - na woń przyjemną, na ofiarę ogniową Wiekuistemu. "
Numbers 29:7,"Dziesiątego zaś tegoż miesiąca siódmego, zgromadzenie świąteczne będzie u was; a będziecie udręczali dusze wasze; żadnej pracy wykonywać nie będziecie. "
Numbers 29:8,"I przynosić będziecie całopalenie Wiekuistemu na woń przyjemną: cielca młodego jednego, barana jednego, jagniąt rocznych siedm; zdrowe niech będą u was. "
Numbers 29:9,"A na ofiarę śniedną do tego: mąki przedniej, zaczynionej oliwą, trzy dziesiąte efy na każdego cielca, dwie dziesiąte na barana każdego; "
Numbers 29:10,Po dziesiątej części efy na jagnię każde z owych siedmiu jagniąt; 
Numbers 29:11,"Kozła jednego na ofiarę zagrzeszną, oprócz ofiary zagrzesznej oczyszczającej i całopalenia ustawicznego, wraz z śniedną ofiarą jego, i zalewkami ich. "
Numbers 29:12,"Piętnastego zaś dnia tegoż miesiąca siódmego, zgromadzenie świąteczne będzie u was: żadnej pracy uciążliwej nie wykonywajcie - a obchodzić będziecie uroczystość Wiekuistemu przez siedm dni; "
Numbers 29:13,"I przynosić będziecie całopalenie, ofiarę ogniową, woń przyjemną Wiekuistemu: cielców młodych trzynaście, baranów dwa, jagniąt rocznych czternaście; zdrowe niechaj będą. "
Numbers 29:14,"A na ofiarę śniedną do tego: mąki przedniej, zaczynionej oliwą, trzy dziesiąte efy na cielca każdego z owych trzynastu cielców; dwie dziesiąte na barana każdego z owych dwóch baranów. "
Numbers 29:15,A po dziesiątej części efy na jagnię każde z owych czternastu jagniąt; 
Numbers 29:16,"I kozła jednego na ofiarę zagrzeszną; oprócz całopalenia ustawicznego, śniednej ofiary jego, i zalewki do tego. "
Numbers 29:17,"A dnia drugiego - cielców młodych dwanaście, baranów dwa, jagniąt rocznych czternaście, zdrowych; "
Numbers 29:18,"Ofiarę zaś śniedną ich, i zalewki do cielców, baranów i jagniąt, stosownie do liczby ich, - według przepisu; "
Numbers 29:19,"I kozła jednego na ofiarę zagrzeszną, - oprócz całopalenia ustawicznego, śniednej ofiary jego, i zalewek do nich. "
Numbers 29:20,"A dnia trzeciego - cielców jedenaście, baranów dwa, jagniąt rocznych czternaście, zdrowych. "
Numbers 29:21,"Ofiarę zaś śniedną ich, i zalewki do cielców, baranów i jagniąt, stosownie do liczby ich, - według przepisu; "
Numbers 29:22,"I kozła zagrzesznego jednego, oprócz całopalenia ustawicznego, śniednej ofiary jego, i zalewki do tego. "
Numbers 29:23,"A dnia czwartego - cielców dziesięć, baranów dwa, jagniąt rocznych czternaście, zdrowych; "
Numbers 29:24,"Ofiarę śniedną ich, i zalewki do cielców, baranów i jagniąt, stosownie do liczby ich, - według przepisu; "
Numbers 29:25,"I kozła jednego na ofiarę zagrzeszną; oprócz całopalenia ustawicznego, śniednej ofiary jego, i zalewki do tego. "
Numbers 29:26,"A dnia piątego - cielców dziewięć, baranów dwa, jagniąt rocznych czternaście, zdrowych. "
Numbers 29:27,"Ofiarę zaś śniedną ich, i zalewki do cielców, baranów i jagniąt, stosownie do liczby ich, - według przepisu; "
Numbers 29:28,"I kozła zagrzesznego jednego, oprócz całopalenia ustawicznego, śniednej ofiary jego, i zalewki do tego. "
Numbers 29:29,"A dnia szóstego - cielców ośm, baranów dwa, jagniąt rocznych czternaście, zdrowych. "
Numbers 29:30,"Ofiarę zaś śniedną ich, i zalewki do cielców, baranów i jagniąt, stosownie do liczby ich, - według przepisu; "
Numbers 29:31,"I kozła zagrzesznego jednego, oprócz całopalenia ustawicznego, śniednej ofiary jego, i zalewek do nich. "
Numbers 29:32,"A dnia siódmego - cielców siedm, baranów dwa, jagniąt rocznych czternaście, zdrowych. "
Numbers 29:33,"Ofiarę zaś śniedną ich, i zalewki do cielców, baranów i jagniąt, stosownie do liczby ich, - według przepisu o nich. "
Numbers 29:34,"I kozła zagrzesznego jednego, oprócz całopalenia ustawicznego, śniednej ofiary jego, i zalewki do tego. "
Numbers 29:35,A dnia ósmego świętowanie będzie u was; żadnej roboty uciążliwej wykonywać nie będziecie. 
Numbers 29:36,"A przynosić będziecie całopalenie, ofiarę ogniową, na woń przyjemną Wiekuistemu, - cielca jednego, barana jednego, jagniąt rocznych siedm, zdrowych; "
Numbers 29:37,"Ofiarę śniedną ich, i zalewki do cielca, barana i jagniąt, stosownie do liczby ich, - według przepisu; "
Numbers 29:38,"I kozła zagrzesznego jednego, oprócz całopalenia ustawicznego, śniednej ofiary jego, i zalewki do tego. "
Numbers 29:39,"To spełniać będziecie Wiekuistemu w uroczystościach waszych, oprócz objat i dobrowolnych darów waszych, całopaleń i śniednych ofiar waszych, i zalewek i ofiar opłatnych waszych."" "
Numbers 29:40,"I opowiedział Mojżesz synom Israela o wszystkiem tak, jak rozkazał Wiekuisty Mojżeszowi. "
Numbers 30:1,"I oświadczył Mojżesz naczelnikom pokoleń synów Israela, i rzekł: ""Oto, co rozkazał Wiekuisty! "
Numbers 30:2,"Jeżeliby kto ślubował ślub Wiekuistemu, albo złożył przysięgę, związawszy zarzeczeniem duszę swoję, niechaj nie naruszy słowa swojego: podług wszystkiego, co wyszło z ust jego, niechaj spełni. "
Numbers 30:3,"Niewiasta téż, jeżeliby ślubowała ślub Wiekuistemu, albo związała się zarzeczeniem w domu ojca swojego, w młodości swojej; "
Numbers 30:4,"A słyszał jej ojciec ślub jej, albo zarzeczenie, którém związała duszę swą, a milczał na to ojciec jej: utwierdzają się wtedy wszystkie śluby jej, i każde téż zarzeczenie, którém związała duszę swą, utwierdza się. "
Numbers 30:5,"Jeżeliby zaś sprzeciwiał się temu ojciec jej, dnia, którego to usłyszał, - wtedy wszystkie śluby jej, albo wszystkie zarzeczenia, któremi związała duszę swą, nie utwierdzają się, a Wiekuisty wybaczy jej, - gdyż sprzeciwiał się temu ojciec jej. "
Numbers 30:6,"A jeśliby poszła za mąż, gdy były śluby jej na niej, albo wyrzeczenie ust jej, którém związała duszę swą, "
Numbers 30:7,"A usłyszałby mąż jej, a dnia, któregoby słyszał, milczał na to, - wtedy utwierdzają się śluby jej, i zarzeczenia, któremiby związała duszę swą, utwierdzają się; "
Numbers 30:8,"Gdyby zaś dnia, któregoby usłyszał mąż jej, sprzeciwił się temu; wtedy zniósł ślub, który na niej, i wyrzeczenie ust jej, którém związała duszę swą, - a Wiekuisty wybaczy jej. "
Numbers 30:9,"Wszakże ślub wdowy albo rozwódki, wszystko, czémby związała duszę swą, - utwierdza się dla niej. "
Numbers 30:10,"Jeżeliby zaś w domu męża swego ślubowała, albo związała zarzeczeniem duszę swą pod przysięgą, -  "
Numbers 30:11,"Jeżeli słyszał to mąż jej, a milczał na to, i nie sprzeciwiał się temu, - wtedy utwierdzają się wszystkie śluby jej, i każde zarzeczenie, którém związała duszę swą, utwierdza się; "
Numbers 30:12,"Ale gdyby zniósł je mąż jej dnia, którego to słyszał; wtedy wszystko, co wyszło z ust jej, tak śluby jej, jak zarzeczenie duszy jej, nie utwierdzają się: mąż jej zniósł je, a Wiekuisty wybaczy jej. "
Numbers 30:13,"Każdy ślub, i każde zaprzysiężone zarzeczenie się na udręczenie duszy - mąż jej może je utwierdzić, i mąż jej może je znieść; "
Numbers 30:14,"A jeżeliby mąż jej milczał na to dzień za dniem, to utwierdził tém wszystkie śluby jej, albo wszystkie zarzeczenia, które na niej; utwierdził je, gdyż milczał na to, dnia, którego to słyszał; "
Numbers 30:15,"Gdyby zaś zniósł je po usłyszeniu o tém, - tedy wziął na siebie winę jej."" "
Numbers 30:16,"Oto ustawy, które przykazał Wiekuisty Mojżeszowi odnośnie do męża i żony, ojca i córki jego, w młodości jej, w domu ojcowskim. "
Numbers 31:1,"I oświadczył Wiekuisty Mojżeszowi, i rzekł: "
Numbers 31:2,"""Pomścij krzywdę synów Israela nad Midjanitami poczém przyłączon będziesz do ludu twego!"" "
Numbers 31:3,"I rzekł Mojżesz do ludu, mówiąc: ""Uzbrójcie z pośród siebie ludzi na wojnę, aby szli przeciw Midjanitom, a wywarli pomstę Wiekuistego na Midjanitach; "
Numbers 31:4,"Po tysiącu z pokolenia, ze wszystkich pokoleń Israela wyszlecie na wojnę!"" "
Numbers 31:5,I wydzielono z tysięcy Israela po tysiącu z pokolenia - dwanaście tysięcy uzbrojonych do boju. 
Numbers 31:6,"I wyprawił ich Mojżesz po tysiącu z pokolenia na wojnę, ich i Pinchasa, syna Elazara, kapłana wojskowego, a przybory święte i trąby na trwogę w ręku jego. "
Numbers 31:7,"I napadli na Midjantów, jak rozkazał Wiekuisty Mojżeszowi, i zabili wszystkich mężczyzn; "
Numbers 31:8,"I królów Midjanu zabili między innymi poległymi: Ewiego, i Rekema, i Cura, i Chura, i Rebę, pięciu królów Midjanu, - Bileama téż, syna Beora, zabili mieczem. "
Numbers 31:9,"I zabrali w niewolę synowie Israela kobiety Midjańskie i dzieci ich, i wszystko bydło, i wszystkie stada i cały dobytek ich złupili; "
Numbers 31:10,"I wszystkie miasta w osiadłościach ich, i wszystkie zamki ich popalili ogniem; "
Numbers 31:11,"Zabrali téż wszystkie łupy i wszelką zdobycz wraz z ludźmi i bydłem, -  "
Numbers 31:12,"I sprowadzili do Mojżesza i do Elazara, kapłana, i do zboru synów Israela jeńców, zdobycz i łupy, do obozu na równiny Moabu, które nad Jardenem Jerychońskim. "
Numbers 31:13,"I wyszli Mojżesz i Elazar, kapłan, i wszyscy naczelnicy zboru na spotkanie ich po za obóz; "
Numbers 31:14,"Ale rozgniewał się Mojżesz na wodzów wojska, tysiączników i setników, którzy wrócili z wyprawy wojennej; "
Numbers 31:15,"I rzekł do nich Mojżesz: ""Zostawiliście przy życiu wszystkie kobiety!? "
Numbers 31:16,"Wszak to one przeznaczone były dla synów Israela, za sprawą Bileama, by skłonić do odstępstwa od Wiekuistego na rzecz Peora - z czego wynikła klęska w zborze Wiekuistego! "
Numbers 31:17,"Przetoż teraz pozabijajcie każdego chłopca z pośród dzieci, i każdą téż niewiastę, która poznała męża na łożu męzkiém - zabijcie; "
Numbers 31:18,"Wszystkie jednak dzieci płci żeńskiej, które nie poznały łoża męzkiego, zostawcie przy życiu dla siebie; "
Numbers 31:19,"Wy zaś obozujcie po za obozem przez siedm dni; każdy, który zabił człowieka, i każdy, który dotknął się poległego, oczyśćcie się dnia trzeciego i dnia siódmego, wy i jeńce wasi; "
Numbers 31:20,"Każdą téż szatę, i każdą rzecz skórzaną, i każdy wyrób z koziej sierści, i każde naczynie drewniane oczyścicie."" "
Numbers 31:21,"I rzekł Elazar, kapłan, do wojowników, którzy chodzili na wojnę: ""Oto ustawa zakonu, którą nakazał Wiekuisty Mojżeszowi: "
Numbers 31:22,"Tylko złoto, srebro, miedź, żelazo, cynę i ołów, -  "
Numbers 31:23,"Wszystko co przechodzi przez ogień, przeprowadzicie przez ogień, a czystém będzie, jednak i wodą oczyszczającą oczyszczoném być musi; wszystko zaś, co nie przechodzi przez ogień, przeprowadzicie przez wodę; "
Numbers 31:24,"Wypierzecie téż szaty wasze dnia siódmego, i oczyścicie się, a następnie możecie wnijść do obozu."" "
Numbers 31:25,"I oświadczył Wiekuisty Mojżeszowi, i rzekł: "
Numbers 31:26,"""Zbierz poczet całej zdobyczy pojmanej wraz z ludźmi i bydłem - ty i Elazar, kapłan, i naczelnicy rodów w zborze, "
Numbers 31:27,"I rozdziel tę zdobycz na pół między czynnych na wojnie, którzy występowali do boju, i między cały zbór; "
Numbers 31:28,"I pobierzesz podatek Wiekuistemu: od wojowników, którzy występowali do boju, po jednej duszy z pięciuset, tak z ludzi jak i z rogacizny, z osłów i z trzód. "
Numbers 31:29,"Z ich połowy to weźmiecie, i oddam to Elazarowi, kapłanowi, jako ""dań Wiekuistemu""; "
Numbers 31:30,"Z połowy zaś ""synów Israela"" weźmiesz po jednemu wziętemu z pięćdziesięciu - z ludzi, z rogacizny, z osłów i z trzód, z wszelkiego bydła domowego - i oddasz to Lewitom trzymającym straż przy przybytku Wiekuistego."" "
Numbers 31:31,"I uczynił Mojżesz i Elazar, kapłan, jako rozkazał Wiekuisty Mojżeszowi; "
Numbers 31:32,"A było owej zdobyczy, z pozostałości łupów, które zagrabił lud wojenny: owiec sześćkroć siedmdziesiąt pięć tysięcy; "
Numbers 31:33,Wołów - siedmdziesiąt dwa tysiące. 
Numbers 31:34,Osłów - sześćdziesiąt jeden tysięcy. 
Numbers 31:35,"A dusz ludzkich, - kobiet, które nie poznały łoża męzkiego, wszystkich dusz trzydzieści dwa tysiące. "
Numbers 31:36,"I tak była połowa, udział tych, którzy wystąpili byli do boju: liczba owiec - trzykroć trzydzieści siedm tysięcy pięćset; "
Numbers 31:37,I przypadło podatku dla Wiekuistego z owiec - sześćset siedmdziesiąt i pięć; 
Numbers 31:38,A wołów: trzydzieści sześć tysięcy; a podatek z nich dla Wiekuistego - siedmdziesiąt i dwa; 
Numbers 31:39,A osłów - trzydzieści tysięcy pięćset; a podatek z nich dla Wiekuistego - sześćdziesiąt i jeden; 
Numbers 31:40,A dusz ludzkich - szesnaście tysięcy; a podatek z nich dla Wiekuistego - trzydzieści i dwie dusze. 
Numbers 31:41,"I oddał Mojżesz podatek, - dań Wiekuistemu, Elazarowi, kapłanowi, jako rozkazał Wiekuisty Mojżeszowi. "
Numbers 31:42,"A z połowy synów Israela, którą oddzielił Mojżesz od ludzi wyszłych na wojnę, -  "
Numbers 31:43,Była zaś przypadająca na zbór połowa: owiec - trzykroć trzydzieści siedm tysięcy pięćset; 
Numbers 31:44,A wołów - trzydzieści sześć tysięcy; 
Numbers 31:45,A osłów - trzydzieści tysięcy pięćset; 
Numbers 31:46,"A dusz ludzkich - szesnaście tysięcy, -  "
Numbers 31:47,"I wziął Mojżesz z tej połowy synów Israela po jednemu wziętemu z pięćdziesięciu, z ludzi i z bydła, i oddał to Lewitom trzymającym straż przy przybytku Wiekuistego, jako rozkazał Wiekuisty Mojżeszowi. "
Numbers 31:48,"I przystąpili do Mojżesza wodzowie tysięcy wojska, tysiącznicy i setnicy; "
Numbers 31:49,"I rzekli do Mojżesza: ""Słudzy twoi zliczyli poczet wojowników poruczonych nam, a nie ubyło z nich nikogo; "
Numbers 31:50,"I tak przynosim na ofiarę Wiekuistemu, każdy co zdobył, naczynia złote, łańcuszki i naramienniki, pierścienie, zausznice i naszyjniki dla rozgrzeszenia dusz naszych przed Wiekuistym."" "
Numbers 31:51,"I przyjął Mojżesz i Elazar, kapłan, owo złoto od nich, wszelakie naczynia wyrobione; "
Numbers 31:52,"A było wszystkiego złota dani, którą złożyli Wiekuistemu, - szesnaście tysięcy siedmset pięćdziesiąt szekli od tysiączników i od setników. "
Numbers 31:53,Szeregowi zaś - grabili każdy dla siebie. 
Numbers 31:54,"I wziął Mojżesz i Elazar, kapłan, owo złoto od tysiączników i setników i wnieśli je do przybytku zboru jako pamiątkę od synów Israela przed Wiekuistym. "
Numbers 32:1,"A stad wiele mieli synowie Reubena i synowie Gada, moc wielką; i ujrzeli oni ziemię Jaazerską i ziemię Gileadską a oto, miejsce - miejsce dla stad! "
Numbers 32:2,"Przyszli tedy synowie Gada i synowie Reubena i rzekli do Mojżesza, i do Elazara, kapłana, i do naczelników zboru, w te słowa: "
Numbers 32:3,"""Atharoth, Dybon, Jaazer, Nymra, Cheszbon, Elale, Sebam, Nebo, i Beon, -  "
Numbers 32:4,"Ziemia, którą poraził Wiekuisty przed zborem Israela, - ziemią dla stad jest, a słudzy twoi mają stada!"" "
Numbers 32:5,"I rzekli: ""Jeżeliśmy znaleźli upodobanie w oczach twoich, niech oddana będzie ziemia ta sługom twoim na osiedlenie: nie przeprowadzaj nas za Jarden!"" "
Numbers 32:6,"I odpowiedział Mojżesz synom Gada i synom Reubena: ""Czyżby braciom waszym pójść na wojnę, a wam tu pozostać!? "
Numbers 32:7,"I czemuż odstręczacie serce synów Israela od przejścia do ziemi, którą daje im Wiekuisty! "
Numbers 32:8,"Tak to postąpili ojcowie wasi, gdym wysłał ich z Kadesz-Barnea dla wypatrzenia tej ziemi; "
Numbers 32:9,"Doszli oni do doliny Eszkol, i wypatrzywszy ziemię, odstręczyli serce synów Israela, aby nie szli do ziemi, którą daje im Wiekuisty; "
Numbers 32:10,"I wspłonął gniew Wiekuistego onego dnia, i poprzysiągł i rzekł: "
Numbers 32:11,"""Zaprawdę, nie ujrzą ci ludzie, wyszli z Micraim, od dwudziestu lat i wyżej, ziemi, którąm zaprzysiągł Abrahamowi, Ic'hakowi, i Jakóbowi, gdyż nie szli oni za Mną, -  "
Numbers 32:12,"Oprócz Kaleba, syna Jefunny Kenyzejczyka i Jehoszuego, syna Nuna, - gdyż oni szli za Wiekuistym!"" "
Numbers 32:13,"I wspłonął gniew Wiekuistego na Israela, i wodził ich po pustyni czterdzieści lat, póki nie wyginęło całe pokolenie czyniące to zło w oczach Wiekuistego. "
Numbers 32:14,"A oto powstaliście w ślad ojców waszych, płód ludzi występnych, aby powiększyć jeszcze zapalczywość gniewu Wiekuistego na Israela, "
Numbers 32:15,"Abyście odwrócili się od Niego, a zostawił go nadal na pustyni; i tak chcecie zgubić cały ten lud!"" "
Numbers 32:16,"Ale przystąpili oni do niego, i rzekli: ""Tylko zagrody owcze zbudujem tu dla stad naszych, i miasta dla dzieci naszych; "
Numbers 32:17,"Sami zaś zbrojno pospieszym przed synami Israela, dopóki nie zaprowadzim ich do miejsca; a zostaną dzieci nasze w miastach obronnych z powodu mieszkańców tej ziemi; "
Numbers 32:18,"Nie wrócim do domów naszych, aż uzyszczą synowie Israela, każdy posiadłość swoję; "
Numbers 32:19,"I nie weźmiemy udziału przy nich po drugiej stronie Jardenu i dalej, jeżeli udział nasz dostanie się nam po stronie Jardenu, ku wschodowi!"" "
Numbers 32:20,"I rzekł do nich Mojżesz: ""Jeżeli uczynicie to, jeżeli zbrojno pójdziecie przed obliczem Wiekuistego na wojnę, -  "
Numbers 32:21,"I pójdzie każdy z was zbrojno za Jarden przed obliczem Wiekuistego, dopóki nie wypędzi On wrogów Swoich przed Sobą, -  "
Numbers 32:22,"I pokonaną będzie ziemia przed Wiekuistym, a potem wrócicie: to będziecie czystymi przed Wiekuistym i przed Israelem, - a wtedy niechaj będzie ziemia ta posiadłością waszą przed Wiekuistym. "
Numbers 32:23,"Gdybyście zaś nie uczynili tak, oto zgrzeszyliście Wiekuistemu, a doznać wam kary, która spotka was! "
Numbers 32:24,"Budujcie sobie miasta dla dzieci waszych i zagrody dla stad waszych; ale, co wyszło z ust waszych, spełnijcie!"" "
Numbers 32:25,"I rzekli synowie Gada i synowie Reubena do Mojżesza tak: ""Słudzy twoi uczynią, jak pan nasz rozkazuje. "
Numbers 32:26,"Dzieci nasze, żony nasze, stada nasze i wszystkie bydło nasze pozostaną tam, w miastach Gileadu; "
Numbers 32:27,"A słudzy twoi pójdą wszyscy zbrojnym zastępem przed obliczem Wiekuistego, na wojnę, jako pan nasz powiada!"" "
Numbers 32:28,"I polecił ich Mojżesz Elazarowi, kapłanowi, i Jehoszuemu, synowi Nuna, i naczelnikom rodowym pokoleń synów Israela, -  "
Numbers 32:29,"I rzekł Mojżesz do nich: ""Jeżeli przejdą synowie Gada i synowie Reubena z wami Jarden, wszyscy uzbrojeni na wojnę przed obliczem Wiekuistego, a pokonaną będzie ziemia przed wami, - wtedy oddacie im ziemię Gilead w posiadanie; "
Numbers 32:30,"Jeżeliby zaś nie przeszli uzbrojeni z wami, wtedy osiedlą się wpośród was na ziemi Kanaan."" "
Numbers 32:31,"I odpowiedzieli synowie Gada i synowie Reubena, i rzekli: ""Jak powiedział Wiekuisty do sług twoich, tak uczynim; "
Numbers 32:32,"My pójdziemy zbrojno przed obliczem Wiekuistego do ziemi Kanaan, ale przy nas zostanie osiadłość dziedziczna nasza po tej stronie Jardenu!"" "
Numbers 32:33,"I oddał Mojżesz im, - synom Gada, i synom Reubena, i połowie pokolenia Menaszy, syna Josefa, królestwo Sychona, króla Emorei, i królestwo Oga, króla Baszanu, całą ziemię z miastami jej w obrębie miast tej ziemi wokoło. "
Numbers 32:34,"I odbudowali synowie Gada Dybon, i Ataroth, i Aroer; "
Numbers 32:35,"I Atroth-Szofan, i Jaazer, i Jagbeha; "
Numbers 32:36,"I Beth-Nymra, i Beth-Haran: miasta warowne, i zagrody dla stad. "
Numbers 32:37,"Synowie téż Reubena odbudowali: Cheszbon, i Elale, i Kirjathaim; "
Numbers 32:38,"I Nebo, i Baal-Meon, których nazwy zmieniono, i Sybmę; i przydali swoje nazwy do nazw miast, które odbudowali. "
Numbers 32:39,"Wtargnęli téż synowie Machyra, syna Menaszy do Gilead, i zdobyli go, - i wygnał on Emorejczyka, który tam był; "
Numbers 32:40,"I oddał Mojżesz Gilead Machyrowi, synowi Menaszy, który osiedlił się w nim; "
Numbers 32:41,"Jair zaś, syn Menaszy, wtargnął i zdobył sioła ich, i nazwał je siołami Jaira; "
Numbers 32:42,"I Nobach téż wtargnął i zdobył Kenath i przyległości jego, i nazwał je Nobach, od imienia swego. "
Numbers 33:1,"Oto pochody synów Israela, którzy wyszli z ziemi Micraim, podług zastępów swych pod wodzą Mojżesza i Ahrona. "
Numbers 33:2,"I spisał Mojżesz stacye ich, podług pochodów ich na rozkaz Wiekuistego; a oto pochody ich według stacyj ich. "
Numbers 33:3,"Wyruszyli tedy z Raamses, miesiąca pierwszego, piętnastego dnia tegoż miesiąca pierwszego; nazajutrz po Pesach wyszli synowie Israela ręką zwycięzką, w oczach całego Micraimu; "
Numbers 33:4,"Micrejczycy grzebali tymczasem tych, których Wiekuisty wpośród nich poraził, wszystkich pierworodnych; nad bóstwami téż ich spełnił Wiekuisty sądy. "
Numbers 33:5,I wyruszyli synowie Israela z Raamses i stanęli obozem w Sukkoth; 
Numbers 33:6,"I wyruszyli z Sukkoth, i stanęli obozem w Etham, które na krańcu pustyni; "
Numbers 33:7,"I wyruszyli z Etham, i zwrócili się ku Pi-Hachiroth, które naprzeciw Baal-Cefon, i stanęli obozem przed Migdolem; "
Numbers 33:8,"I wyruszyli z Pne-Hachiroth, przeszli przez morze na pustynię, i szli drogą trzech dni po pustyni Etham, i stanęli obozem w Mara; "
Numbers 33:9,"I wyruszyli z Mara, i przybyli do Elim, - a w Elim było dwanaście źródeł wód, i siedmdziesiąt palm, - i stanęli tam obozem; "
Numbers 33:10,"I wyruszyli z Elim, i stanęli obozem nad morzem Sitowém; "
Numbers 33:11,"I wyruszyli od morza Sitowego, i stanęli obozem na puszczy Syn; "
Numbers 33:12,"I wyruszyli z puszczy Syn, i stanęli obozem w Dofka; "
Numbers 33:13,"I wyruszyli z Dofka, i stanęli obozem w Alusz; "
Numbers 33:14,"I wyruszyli z Alusz, i stanęli obozem w Refidym, a nie było tam dla ludu wody do picia; "
Numbers 33:15,"I wyruszyli z Refidym, i stanęli obozem na puszczy Synai; "
Numbers 33:16,"I wyruszyli z puszczy Synai, i stanęli obozem w Kibroth-Hataawa; "
Numbers 33:17,"I wyruszyli z Kibroth-Hataawa, i stanęli obozem w Chaceroth; "
Numbers 33:18,"I wyruszyli z Chaceroth, i stanęli obozem w Rythma; "
Numbers 33:19,"I wyruszyli z Rythma, i stanęli obozem w Rymmon-Perec; "
Numbers 33:20,"I wyruszyli z Rymmon-Perec, i stanęli obozem w Libna; "
Numbers 33:21,"I wyruszyli z Libna, i stanęli obozem w Ryssa; "
Numbers 33:22,"I wyruszyli z Ryssa, i stanęli obozem w Kehelatha; "
Numbers 33:23,"I wyruszyli z Kehelatha, i stanęli obozem u góry Szefer; "
Numbers 33:24,"I wyruszyli od góry Szefer, i stanęli obozem w Charada; "
Numbers 33:25,"I wyruszyli z Charada, i stanęli obozem w Makheloth; "
Numbers 33:26,"I wyruszyli z Makheloth, i stanęli obozem w Tachath; "
Numbers 33:27,"I wyruszyli z Tachath, i stanęli obozem w Therach; "
Numbers 33:28,"I wyruszyli z Therach, i stanęli obozem w Mithka; "
Numbers 33:29,"I wyruszyli z Mithka, i stanęli obozem w Chaszmona; "
Numbers 33:30,"I wyruszyli z Chaszmona, i stanęli obozem w Moseroth; "
Numbers 33:31,"I wyruszyli z Moseroth, i stanęli obozem w Bne-Jaakan; "
Numbers 33:32,"I wyruszyli z Bne-Jaakan, i stanęli obozem w Chor-Hagidgad; "
Numbers 33:33,"I wyruszyli z Chor-Hagidgad, i stanęli obozem w Jotbatha; "
Numbers 33:34,"I wyruszyli z Jotbatha, i stanęli obozem w Abrona; "
Numbers 33:35,"I wyruszyli z Abrona, i stanęli obozem w Ecjon-Geber; "
Numbers 33:36,"I wyruszyli z Ecjon-Geber, i stanęli obozem na puszczy Cyn, czyli Kadesz; "
Numbers 33:37,"I wyruszyli z Kadesz, i stanęli obozem u góry Hor, na kresach ziemi Edomu; "
Numbers 33:38,"Tedy wstąpił Ahron, kapłan, na górę Hor, według rozkazu Wiekuistego, i umarł tam roku czterdziestego po wyjściu synów Israela z ziemi Micraim, miesiąca piątego, pierwszego dnia tegoż miesiąca; "
Numbers 33:39,"Miał zaś Ahron sto dwadzieścia i trzy lata, gdy umarł na górze Hor. "
Numbers 33:40,"Wtedy to usłyszał Kanaanejczyk, król Aradu - osiadły na południu ziemi Kanaan, - że nadciągają synowie Israela... "
Numbers 33:41,"I wyruszyli od góry Hor, i stanęli obozem w Calmona; "
Numbers 33:42,"I wyruszyli z Calmona, i stanęli obozem w Funon; "
Numbers 33:43,"I wyruszyli z Funon, i stanęli obozem w Oboth; "
Numbers 33:44,"I wyruszyli z Oboth, i stanęli obozem w Ije-Abarym, na granicy Moabu; "
Numbers 33:45,"I wyruszyli z Iim, i stanęli obozem w Dybon-Gad; "
Numbers 33:46,"I wyruszyli z Dybon-Gad, i stanęli obozem w Almon-Dyblathajma; "
Numbers 33:47,"I wyruszyli z Almon-Dyblathajma, i stanęli obozem przy górach Abarym, przed Nebo; "
Numbers 33:48,"I wyruszyli od gór Abarym, i stanęli obozem na stepach Moabu, nad Jardenem Jerychońskim; "
Numbers 33:49,I rozłożyli się nad Jardenem od Beth-Jeszymoth do Abel-Szyttym na stepach Moabu. 
Numbers 33:50,"I oświadczył Wiekuisty Mojżeszowi na stepach Moabu, nad Jardenem Jerychońskim, i rzekł: "
Numbers 33:51,"""Oświadcz synom Israela, a powiedz im: Gdy przeprawicie się za Jarden do ziemi Kanaan; "
Numbers 33:52,"Wypędźcie wtedy wszystkich mieszkańców owej ziemi z przed oblicza waszego, zniszczcie wszystkie ich rzeźby, i wszystkie posągi ich lite zniszczcie, i wszystkie ołtarze ich zburzcie; "
Numbers 33:53,"I zawładniecie ziemią i osiądziecie na niej; bo wam oddaję tę ziemię, byście zawładnęli nią; "
Numbers 33:54,"A zajmiecie ziemię tę podług losu, podług rodzin waszych - dla liczniejszego wyznaczycie większy udział, dla mniej licznego mniejszy udział - gdzie komu przypadnie los, tam mu się dostanie; według pokoleń ojców waszych, weźmiecie sobie udziały. "
Numbers 33:55,"Jeżeli zaś nie wypędzicie mieszkańców tej ziemi z przed oblicza waszego; to będą pozostali z nich cierniami dla oczu waszych, i kolcami dla boków waszych, i wrogować wam będą na ziemi, na której osiądziecie; "
Numbers 33:56,"A stanie się, że com umyślił uczynić im, uczynię wam!"" "
Numbers 34:1,"I oświadczył Wiekuisty Mojżeszowi, i rzekł: "
Numbers 34:2,"""Rozkaż synom Israela, a powiedz im: Ponieważ wchodzicie do ziemi Kanaan - to oto ziemia, która przypadnie wam w udziale: ziemia Kanaan w granicach swoich; "
Numbers 34:3,"Kraniec południowy niechaj będzie u was - od puszczy Cyn, wzdłuż Edomu; a pociągnie się wam ta granica południowa od końca morza Słonego ku wschodowi; "
Numbers 34:4,"I zwróci się u was granica na południe od wzgórza Skorpionów i przejdzie ku Cyn, i będą występy jej na południe od Kadesz-Barnea, i pójdzie do Chacar-Addar, i przejdzie do Acmon; "
Numbers 34:5,"A zakrąży ta granica od Acmon ku potokowi egipskiemu, a będą występy jej ku morzu. "
Numbers 34:6,A co się tyczy granicy zachodniej - to będzie nią u was morze Wielkie i Gewul; to wam będzie granicą od zachodu. 
Numbers 34:7,Taka zaś będzie wasza granica północna: od morza Wielkiego pociągniecie ją sobie do góry Hor; 
Numbers 34:8,"Od góry Hor pociągniecie ją w kierunku Chamath, a będą występy tej granicy ku Cedad; "
Numbers 34:9,"I pójdzie granica ku Zyfronowi, a będą występy jej ku Chacar-Enan; taka będzie granica wasza północna; "
Numbers 34:10,I pociągniecie sobie granicę od wschodu od Chacar-Enan do Szefam; 
Numbers 34:11,"I zstąpi granica ta od Szefam ku Ryble na wschód od źródła; i zstąpi ta granica i dotknie się brzegów jeziora Kinnereth, ze strony wschodniej; "
Numbers 34:12,"I zstąpi ta granica do Jardenu, a będą występy jej ku morzu Słonemu; taką niechaj będzie ziemia wasza w granicach swoich, wokoło!"" "
Numbers 34:13,"I zapowiedział Mojżesz synom Israela, i rzekł: ""Oto ziemia, którą rozdzielicie na udziały losem, a którą rozkazał Wiekuisty oddać dziewięciu pokoleniom, i połowie pokolenia. "
Numbers 34:14,"Gdyż wzięły pokolenie synów Reubena, według domów swych rodowych, i pokolenie synów Gada, według domów swych rodowych, i pokolenie synów Gada, według domów swych rodowych, i połowa pokolenia Menaszy, - wzięły one udział swój; "
Numbers 34:15,"Dwa i pół pokolenia wzięły udział swój z tej strony Jardenu Jerychońskiego, ku wschodowi, na wschód słońca."" "
Numbers 34:16,"I oświadczył Wiekuisty Mojżeszowi, i rzekł: "
Numbers 34:17,"""Oto imiona mężów, którzy rozdzielą wam ziemię: Elazar, kapłan, i Jehoszua, syn Nuna; "
Numbers 34:18,I po naczelniku jednym z pokolenia przybierzecie dla rozdziału ziemi; 
Numbers 34:19,"A oto imiona tych mężów: z pokolenia Jehudy - Kaleb, syn Jefunny; "
Numbers 34:20,"A z pokolenia synów Szymeona - Szemuel, syn Ammihuda; "
Numbers 34:21,"Z pokolenia Binjamina - Elidad, syn Kislona; "
Numbers 34:22,"A z pokolenia synów Dana - naczelnik Bukki, syn Jogli; "
Numbers 34:23,"Z synów Josefa: z pokolenia synów Menaszy - naczelnik Channiel, syn Efoda; "
Numbers 34:24,"A z pokolenia synów Efraima - naczelnik Kemuel, syn Szyftana; "
Numbers 34:25,"A z pokolenia synów Zebuluna - naczelnik Elicafan, syn Parnacha; "
Numbers 34:26,"A z pokolenia synów Isachara - naczelnik Paltiel, syn Azzana; "
Numbers 34:27,"A z pokolenia synów Aszera - naczelnik Achihud, syn Szelomiego; "
Numbers 34:28,"A z pokolenia synów Naftali - naczelnik Pedahel, syn Ammihuda."" "
Numbers 34:29,"Oto ci, którym rozkazał Wiekuisty uwłaszczyć synów Israela na ziemi Kanaan. "
Numbers 35:1,"I oświadczył Wiekuisty Mojżeszowi na stepach Moabu, nad Jardenem Jerychońskim, i rzekł: "
Numbers 35:2,"""Rozkaż synom Israela, aby dali Lewitom z dziedzicznej posiadłości swojej miasta na osiedlenie; i wygony przy miastach wokoło oddacie Lewitom; "
Numbers 35:3,"I będą im te miasta na osiedlenie, a wygony będą dla bydła ich, i dla dobytku ich, i dla wszystkich potrzeb ich życiowych; "
Numbers 35:4,"Wagony zaś przy miastach, które oddacie Lewitom, od muru miejskiego pójdą na tysiąc łokci wokoło; "
Numbers 35:5,"I wymierzycie za miastem po stronie wschodniej dwa tysiące łokci, i po stronie południowej - dwa tysiące łokci, i po stronie zachodniej - dwa tysiące łokci, i po stronie północnej - dwa tysiące łokci, a miasto pośrodku; takie będą wygony dla nich przy miastach. "
Numbers 35:6,"A miasta, które oddacie Lewitom: sześć będzie miast schronienia, do których pozwolicie uciekać zabójcom; a oprócz tych oddacie czterdzieści dwa miasta; "
Numbers 35:7,"Wszystkich miast, które oddacie Lewitom - czterdzieści ośm miast wraz z wygonami przy nich. "
Numbers 35:8,"Miasta zaś które oddacie z posiadłości synów Israela - od licznych weźmiecie więcej, a od mniej licznych mniej; każde stosownie do posiadłości swojej, które zajmie, odda z miast swoich Lewitom."" "
Numbers 35:9,"I oświadczył Wiekuisty Mojżeszowi, i rzekł: "
Numbers 35:10,"""Oświadcz synom Israela, a powiedz im: Gdy przejdziecie za Jarden do ziemi Kanaan; "
Numbers 35:11,"Urządźcie sobie miasta, miastami schronienia będą u was, kędy uciekać by mógł zabójca, któryby zabił człowieka niebacznie; "
Numbers 35:12,"A będą wam te miasta schronieniem przed mścicielem, aby nie zginął zabójca, póki nie stanie przed zborem na sąd; "
Numbers 35:13,"Miasta zaś, które na to przeznaczycie - sześć miast schronienia będzie u was, -  "
Numbers 35:14,"Trzy miasta przeznaczycie z tej strony Jardenu, a trzy miasta przeznaczycie na ziemi Kanaan; miastami schronienia być powinny; "
Numbers 35:15,"Dla synów Israela, i dla cudzoziemca, i dla przysiedleńca między nimi będą te sześć miast schronieniem, aby mógł uciec tam każdy, któryby zabił człowieka niebacznie; "
Numbers 35:16,"Jeżeliby wszakże kogo narzędziem żelazném ugodził, tak że umarł, - mordercą jest: na śmierć wydany będzie morderca; "
Numbers 35:17,"Jeżeliby téż kogo kamieniem ręcznym, od którego umrzeć można, ugodził tak, że umarł, - mordercą jest: na śmierć wydany będzie morderca; "
Numbers 35:18,"Albo jeżeli kogo narzędziem drewnianém ręczném, od którego umrzeć można, ugodził tak, że umarł, - mordercą jest: na śmierć wydany będzie morderca; "
Numbers 35:19,"Mściciel krwi sam może zabić mordercę; gdziekolwiek go napotka, sam zabić go może; "
Numbers 35:20,"Gdyby téż kogo z nienawiści strącił, albo cisnął nań czémkolwiek z namysłu tak, że umarł; "
Numbers 35:21,"Albo gdyby kogo w waśni uderzył ręką swoją tak, że umarł, - na śmierć wydany będzie uderzający: mordercą jest; mściciel krwi zabić może mordercę, gdziekolwiek go napotka. "
Numbers 35:22,"Jeżeliby wszakże przypadkowo, nie dla waśni kogo popchnął, albo cisnął nań jakiémkolwiek narzędziem nierozmyślnie; "
Numbers 35:23,"Albo jakimkolwiek kamieniem, od którego umrzeć można, jeżeli nie widząc, upuścił go nań tak, że umarł, a nie był wrogiem jego, ani życzącym jego zła, -  "
Numbers 35:24,"Wtedy rozsądzi zbór między zabójcą, a mścicielem krwi, wedle praw tych; "
Numbers 35:25,"I ocali zbór zabójcę z ręki mściciela krwi, i zwróci go zbór do miasta schronienia jego, do którego był uciekł, i pozostanie tam aż do śmierci kapłana najwyższego, który namaszczony był olejem świętym; "
Numbers 35:26,"Gdyby jednak wyszedł zabójca po za obręb miasta schronienia swego, do którego uciekł, "
Numbers 35:27,"A znalazł go mściciel krwi po za obrębem miasta schronienia jego, i zabiłby mściciel krwi zabójcę owego: nie będzie winien krwi; "
Numbers 35:28,Albowiem w mieście schronienia swego mu pozostać aż do śmierci kapłana najwyższego; a po śmierci kapłana najwyższego wrócić może zabójca do ziemi osiadłości swojej. 
Numbers 35:29,"A niechaj będzie to wam zasadniczém prawem w pokoleniach waszych, we wszystkich siedzibach waszych! "
Numbers 35:30,"Każdego, ktoby zabił człowieka, wedle świadectwa świadków, zabijać należy jako mordercę; wszakże świadek jeden nie będzie mógł świadczyć przeciw osobie, aby ją na śmierć skazano; "
Numbers 35:31,"Nie przyjmiecie téż okupu za duszę mordercy, przestępcy krwiożerczego, bo na śmierć wydany być winien; "
Numbers 35:32,"Nie przyjmiecie téż okupu na to, aby mógł uciec do miasta schronienia swego, aby mógł wrócić i zamieszkać tam na ziemi do śmierci kapłana; "
Numbers 35:33,"A nie kalajcie ziemi, na której się znajdujecie; gdyż krew ta kala ziemię, a nie może ziemia być rozgrzeszoną od krwi na niej przelanej, jak tylko krwią tego, który ją przelał; "
Numbers 35:34,"Nie należy przeto kazić ziemi, na której mieszkacie, wpośród której téż Ja przebywam: gdyż Ja, Wiekuisty, przebywam wpośród synów Israela!"" "
Numbers 36:1,"Przystąpili tedy naczelnicy rodów z rodziny synów Gileada, syna Machyra, syna Menaszy, z rodzin synów Josefa i mówili przed Mojżeszem i przed książętami, naczelnikami rodów synów Israela, -  "
Numbers 36:2,"I rzekli: ""Panu naszemu rozkazał Wiekuisty rozdać ziemię na własność, podług losu, synom Israela; panu téż naszemu nakazaném było przez Wiekuistego, abyś oddał posiadłość Celafchada, brata naszego, córkom jego; "
Numbers 36:3,"Jeżeliby tedy któregokolwiek z synów innych pokoleń Israela stały się żonami, odjętą będzie posiadłość ich od posiadłości ojców naszych, a przyłączy się do posiadłości tego pokolenia, do którego należeć będą, tak że z przypadłej nam losem posiadłości naszej ubędzie; "
Numbers 36:4,"A choć przyjdzie jubileusz dla synów Israela, jednak przyłączy się posiadłość ich do posiadłości tego pokolenia, do którego należeć będą, a z posiadłości pokolenia ojców naszych odjętą będzie posiadłość ich!"" "
Numbers 36:5,"I rozkazał Mojżesz synom Israela, wedle słowa Wiekuistego, i rzekł: ""Słusznie pokolenie synów Israela powiada: "
Numbers 36:6,"Oto co rozkazał Wiekuisty o córkach Celafchada, mówiąc: ""Kogokolwiek by sobie upodobały, tego mogą być żonami, wszakże tylko w rodzinie pokolenia ojców swoich mogą wyjść za mąż; "
Numbers 36:7,Aby nie przechodziła posiadłość synów Israela z pokolenia na pokolenie; lecz żeby każdy przy posiadłości pokolenia ojców swoich zostawał między synami Israela; 
Numbers 36:8,"Każda téż córka odziedziczająca posiadłość w pokoleniach synów Israela, czyjąkolwiek z rodziny pokolenia ojca swojego żoną być winna, - aby odziedziczali synowie Israela - każdy posiadłość ojców swoich, -  "
Numbers 36:9,"A nie przechodziła posiadłość z pokolenia jednego na pokolenie inne, lecz żeby każdy posiadłości swojej się trzymał, - każde z pokoleń synów Israela."" "
Numbers 36:10,"Jak tedy rozkazał Wiekuisty Mojżeszowi, tak uczyniły córki Celafchada. "
Numbers 36:11,"I wyszły Machla, Thyrca, i Chogla, i Milka, i Noa, córki Celafchada, za synów stryjów swoich za mąż; "
Numbers 36:12,"W rodzinach synów Menaszy, syna Josefa, wyszły za mąż, i tak została posiadłość ich w pokoleniu rodziny ojca ich. "
Numbers 36:13,"Oto przykazania i przepisy, które nakazał Wiekuisty, przez Mojżesza, synom Israela, na stepach Moabu, nad Jardenem Jerychońskim. "
