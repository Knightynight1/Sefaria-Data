Index Title,Proverbs
        Version Title,"Bible in Polish, trans. Izaak Cylkow, 1841-1908 [pl]"
        Language,en
        Version Source,http://bibliepolskie.pl/
        Version Notes,
Proverbs 1:1,"Przypowieści Salomona, syna Dawida, króla izraelskiego. "
Proverbs 1:2,"Aby poznawano mądrość i obyczajność, aby pojmowano słowa rozumne. "
Proverbs 1:3,"Aby przyswajano sobie przestrogę, która rozum wpaja, sprawiedliwość i prawo i słuszność. "
Proverbs 1:4,"Aby nadać niedoświadczonym roztropność, młodzieńcowi poznanie i rozwagę. "
Proverbs 1:5,"Posłucha mądry, a pomnoży swą wiedzę, a rozsądny prawidło pozyska. "
Proverbs 1:6,"Aby zrozumiano przypowieść i przenośnię, orzeczenia mędrców i głębokie ich mowy. "
Proverbs 1:7,Bojaźń Boża jest pierwiastkiem wiedzy; mądrością i napomnieniem pogardzają głupcy. 
Proverbs 1:8,"Posłuchaj, synu mój, napomnienia ojca twego, a nie zaniechaj nauki matki twojej! "
Proverbs 1:9,"Bo wieńcem one uroczym dla głowy twojej, a łańcuchem zdobnym na szyi twojej. "
Proverbs 1:10,"Synu mój, jeśliby cię grzesznicy kusili, nie daj się uwieść. "
Proverbs 1:11,"Jeśli powiedzą: Pójdź z nami! Czyhajmy na krew, czatujmy na niewinnego bez przyczyny. "
Proverbs 1:12,"Pochłońmy ich niby otchłań żywcem, ostatecznie, niby zstępujących w grób. "
Proverbs 1:13,"Wszelakie mienie cenne zdobędziem, napełnim domy nasze łupem. "
Proverbs 1:14,"Równy będziesz miał udział między nami, jeden będzie trzos dla nas wszystkich. "
Proverbs 1:15,"Synu mój, nie udawaj się w drogę z nimi, powstrzymuj nogę twą od ścieżki ich! "
Proverbs 1:16,"Bo nogi ich ku złemu zdążęją, a spieszą się, by rozlewać krew. "
Proverbs 1:17,Bo daremnie zastawiane są sidła w oczach wszystkiego co skrzydlate. 
Proverbs 1:18,"Ci zaś czyhają na krew swą własną, czatują na własne swe życie. "
Proverbs 1:19,"Tak to powodzi się wszystkim, którzy nieprawego zysku są żądni, zabiera on własne ich życie. "
Proverbs 1:20,"Głośno woła mądrość na ulicy, po rynkach podnosi głos swój. "
Proverbs 1:21,"Po rogach zgiełkliwych nawołuje, przy wrotach bram, wszędzie w mieście wygłasza mowy swoje. "
Proverbs 1:22,"Dopókiż, bezmyślni, będziecie miłowali bezmyślność, dopókiż upodobają sobie szydercy w szyderstwie, a nienawidzieć będą nierozsądni poznania? "
Proverbs 1:23,"Nawróćcie się na napomnienie moje. Oto rozleję przed wami ducha mojego, zapoznam was ze słowami mojemi. "
Proverbs 1:24,"Ponieważ wołałam, a wyście się wzbraniali, wyciągałam rękę moję a nikt nie zważał. "
Proverbs 1:25,"A odrzucaliście wszelką radę moję, a nie baczyli na przestrogę moję, "
Proverbs 1:26,"Przeto pośmieję się i ja przy nieszczęściu waszem, urągać będę, gdy przypadnie trwoga na was. "
Proverbs 1:27,"Gdy przypadnie jako burza trwoga na was, a nieszczęście wasze jako wicher nadciągnie, gdy przyjdzie na was nędza i utrapienie. "
Proverbs 1:28,"Wtedy wzywać mnie będą, ale nie odpowiem; szukać mnie będą, ale nie znajdą. "
Proverbs 1:29,"Przeto, że w nienawiści mieli poznanie, a nie upodobali sobie bojaźni Wiekuistego, "
Proverbs 1:30,"Nie chcieli wiedzieć o radzie mojej, gardzili każdem napomnieniem mojem, "
Proverbs 1:31,"Pożywać im tedy z owoców postępowania swojego, a nasycić się własnemi knowaniami swojemi. "
Proverbs 1:32,"Albowiem bezmyślnych zabija własny ich upór, a spokój błaznów ich gubi. "
Proverbs 1:33,Ale kto mnie słucha zamieszka bezpiecznie i wolny od trwogi przed złem. 
Proverbs 2:1,"Synu mój, jeśli przyjmiesz mowy moje, a przykazania moje zachowasz u siebie, "
Proverbs 2:2,"Abyś uważnie podał mądrości twe ucho, a nakłonił ku rozsądkowi serce twoje, "
Proverbs 2:3,"Tak, jeśli przywołasz do siebie przezorność, a wystosujesz do rozsądku głos twój, "
Proverbs 2:4,"Jeśli ją szukać będziesz niby srebra, a poszukiwać niby skarbów ukrytych, "
Proverbs 2:5,"Zrozumiesz wtedy bojaźń Wiekuistego, a poznanie Boże zdobędziesz. "
Proverbs 2:6,"Albowiem Wiekuisty tylko użycza mądrości, z Jego ust pochodzą poznanie i roztropność. "
Proverbs 2:7,"Przechowuje dla prawych pomyślność, tarczą On dla postępujących w uczciwości, "
Proverbs 2:8,"Tak, że ochrania ścieżki prawa, a drogi pobożnych swych strzeże. "
Proverbs 2:9,"Wtedy wyrozumiesz sprawiedliwość i prawo i słuszność, każdą kolej dobrego. "
Proverbs 2:10,"Albowiem mądrość wniknie w twe serce, a poznanie przyjemne będzie duszy twojej. "
Proverbs 2:11,"Przezorność cię ochroni, roztropność strzedz cię będzie. "
Proverbs 2:12,"Aby cię ocalić od drogi złego, od człowieka prawiącego przewrotność. "
Proverbs 2:13,"Którzy opuszczają ścieżki prostoty, by postępować drogami ciemności. "
Proverbs 2:14,"Którzy radzi są zło czynić, cieszą się przewrotnościami niecnego. "
Proverbs 2:15,"Których ścieżki skrzywione, a chytrzy są na manowcach swoich. "
Proverbs 2:16,"Aby cię ocaliła również od kobiety cudzej, od obcej, która łagodnie przemawia. "
Proverbs 2:17,"Która opuściła druha młodości swojej, a przymierza Boga swego zapomniała. "
Proverbs 2:18,"Albowiem nachyla się ku śmierci wraz z domem swoim, a do cieni wiodą manowce jej. "
Proverbs 2:19,"Żaden z tych, którzy do niej wchodzą nie wraca, a nie dosięgają już ścieżek życia. "
Proverbs 2:20,"Abyś postępował drogą dobrych, a ścieżek cnotliwych przestrzegał. "
Proverbs 2:21,"Albowiem prawi tylko zamieszkają na ziemi, a uczciwi pozostaną na niej. "
Proverbs 2:22,"Niegodziwi zaś wytępieni będą z kraju, a wiarołomni wykorzenieni będą z niego. "
Proverbs 3:1,"Synu mój, nie zapominaj nauki mojej, a przykazania moje niechaj przechowa serce twoje. "
Proverbs 3:2,"Bo długich dni, i lat życia i zdrowia przysporzą tobie. "
Proverbs 3:3,"Niechaj miłosierdzie i prawda cię nie opuszczają; obwiąż je wokoło szyi twojej, zapisz je na tablicy serca twojego. "
Proverbs 3:4,A znajdziesz upodobanie i dobre względy w oczach Boga i ludzi. 
Proverbs 3:5,Ufaj Wiekuistemu całem sercem twojem; ale nie polegaj na własnej twej mądrości. 
Proverbs 3:6,"Na wszystkich twych drogach pamiętaj o Nim, a wtedy urówna On ścieżki twoje. "
Proverbs 3:7,Nie bądź mądrym w własnych oczach: obawiaj się Wiekuistego a stroń od złego. 
Proverbs 3:8,"Będzie to lekiem dla żył twoich, a orzeźwieniem dla kości twoich. "
Proverbs 3:9,Czcij Wiekuistego częścią mienia twego i pierwiastkiem wszystkich plonów twoich. 
Proverbs 3:10,"Napełnią się wtedy gumna twe obfitością, a przelewać się będą moszczem kadzie twoje. "
Proverbs 3:11,"Napomnieniem Wiekuistego, synu mój, nie pogardzaj, a nie uprzykrzaj sobie kaźni jego. "
Proverbs 3:12,"Bo kogo miłuje Wiekuisty tego karci, a to jako ojciec, który syna swego kocha. "
Proverbs 3:13,"Szczęsny człowiek, który mądrości dostąpił, człowiek, który rozwagę pozyskał. "
Proverbs 3:14,"Bo nabytek jej lepszy, niż nabytek srebra, a ponad złoto szczere uzyskanie jej. "
Proverbs 3:15,"Cenniejszą ona nad korale, a wszystkie twe klejnoty nie zrównają jej. "
Proverbs 3:16,"Długie życie po prawicy jej, w lewicy jej bogactwo i chwała. "
Proverbs 3:17,"Drogi jej drogi urocze, a wszystkie jej ścieżki pomyślnością. "
Proverbs 3:18,"Drzewem życia ona dla tych, którzy się jej trzymają, a ktokolwiek ją dzierży uszczęśliwiony. "
Proverbs 3:19,"Wiekuisty mądrością ugruntował ziemię, utrwalił niebiosa rozwagą. "
Proverbs 3:20,"Wiedzą Jego rozstąpiły się tonie, a kropią górne przestwory rosą. "
Proverbs 3:21,Synu mój! niechaj nie ustąpią z przed oczu twoich - strzeż umiejętności i roztropności. 
Proverbs 3:22,"A będą życiem dla duszy twojej, a ozdobą wdzięczną dla szyi twojej. "
Proverbs 3:23,"Wtedy postępować będziesz bezpiecznie po drodze twojej, a nogą twoją się nie potkniesz. "
Proverbs 3:24,Gdy się położysz nie zaznasz trwogi; a gdy spoczniesz słodkim będzie sen twój. 
Proverbs 3:25,"Nie masz się obawiać strachu nagłego, ani grozy, gdy na niegodziwych przypadnie. "
Proverbs 3:26,"Albowiem Wiekuisty będzie ufnością twoją, a uchroni On nogę twą od zasadzki. "
Proverbs 3:27,"Nie wzbraniaj się świadczyć dobrze potrzebującemu, jeśli to w mocy twojej uczynić. "
Proverbs 3:28,"Nie mów bliźniemu twemu: Idź, a wróć znowu, a dam ci jutro! gdy to już masz przy sobie. "
Proverbs 3:29,"Nie knuj złego przeciw bliźniemu twemu, gdy ufnie przy tobie przebywa. "
Proverbs 3:30,"Nie prawuj się z nikim bez powodu, gdy ci nic złego nie wyrządził. "
Proverbs 3:31,"Nie zajrzyj krzywdzicielowi, a nie upodobaj sobie żadnej z dróg jego. "
Proverbs 3:32,"Albowiem ohydą Wiekuistemu jest przewrotny, a przy prawych życzliwość Jego. "
Proverbs 3:33,"Przekleństwo Wiekuistego w domu niegodziwca, ale siedzibie sprawiedliwych błogosławi. "
Proverbs 3:34,"Jeśli o naśmiewców idzie, naśmiewa się, ale pokornym użycza łaski. "
Proverbs 3:35,"Cześć będzie udziałem mędrców, ale błaznów uniesie hańba. "
Proverbs 4:1,"Słuchajcie, synowie, napomnień ojca, a baczcie byście przyswoili sobie roztropność. "
Proverbs 4:2,"Albowiem naukę dobrą daję wam, nie zaniedbujcie wskazówki mojej! "
Proverbs 4:3,"Bo gdym synem był ojcu mojemu, pieszczonym i jedynakiem pod opieką matki mojej, "
Proverbs 4:4,"Uczył mnie tedy, i rzekł do mnie: ""Niechaj zachowa serce twe słowa moje; przestrzegaj przykazań moich, a będziesz żył"". "
Proverbs 4:5,"""Nabieraj mądrości, nabieraj roztropności; Nie zapominaj a nie odstępuj od wyrzeczeń ust moich; "
Proverbs 4:6,"""Nie zaniechaj jej, a strzedz cię będzie; umiłuj ją, a ochroni cię. "
Proverbs 4:7,"""Pierwszą rzeczą jest mądrość: Nabieraj mądrości, a całym nabytkiem twoim nabieraj roztropności. "
Proverbs 4:8,"""Szanuj ją, a wyniesie cię; obdarzy cię czcią, jeśli ją obejmiesz. "
Proverbs 4:9,"""Wieńcem uroczym otoczy głowę twoję, koroną wspaniałą cię obdarzy"". "
Proverbs 4:10,"Słuchaj, synu mój, a przyjm mowy moje, a przymnożą ci się lata życia. "
Proverbs 4:11,"O drodze mądrości nauczam cię, prowadzę cię po kolejach prawości. "
Proverbs 4:12,"Gdy będziesz chodził, nie ścieśni się krok twój, a gdy biedz będziesz nie potkniesz się. "
Proverbs 4:13,"Trzymaj się karności, nie puszczaj! pielęgnuj ją, bo ona życiem twojem. "
Proverbs 4:14,"Nie wstępuj na ścieżkę niegodziwych, a po drodze niecnych się nie przechadzaj. "
Proverbs 4:15,"Zaniechaj go, nie chodź mimo niego; odwróć się odeń a przejdź. "
Proverbs 4:16,"Albowiem nie mogą usnąć, jeżeli złego nie spełnili; a odjęty im sen ich, jeżeli do upadku nie przywiedli. "
Proverbs 4:17,"Bo żywią się chlebem niegodziwości, a wino krzywdy zapijają. "
Proverbs 4:18,"Ale ścieżka sprawiedliwych jako światło jutrzni, które przybiera jasności aż do pełni dnia. "
Proverbs 4:19,Droga niegodziwych jako mrok nocny; nie wiedzą o co się potkną. 
Proverbs 4:20,"Synu mój, zważ na słowa moje, nakłoń ucho twe ku mowom moim! "
Proverbs 4:21,Niechaj nie ustąpią z przed oczu twoich; zachowaj je we wnętrzu twego serca. 
Proverbs 4:22,"Albowiem życiem są dla tych, którzy je znaleźli, a dla całego ciała ich zdrowiem. "
Proverbs 4:23,"Ponad wszystko pilnuj serca twego, gdyż od niego wytryskują źródła życia. "
Proverbs 4:24,"Usuń od siebie matactwo ust, a przewrotność warg oddal od siebie. "
Proverbs 4:25,"Niechaj oczy twoje patrzą przed siebie, a niechaj rzęsy twoje prosto spoglądają. "
Proverbs 4:26,"Urównaj tor nogi twojej, a wszystkie drogi twoje niechaj ustalone będą. "
Proverbs 4:27,"Nie zbaczaj ani na prawo, ani na lewo; usuwaj nogę twą od złego. "
Proverbs 5:1,"Synu mój, bacz na mądrość moją, ku roztropności mojej skłoń ucho twe. "
Proverbs 5:2,"Abyś zachował rozwagę, a strzegły poznania usta twoje. "
Proverbs 5:3,"Albowiem patoką kapią usta cudzej, a gładszem niż oliwa podniebienie jej. "
Proverbs 5:4,"Ale koniec jej gorzki jak piołun, ostry jak miecz obosieczny. "
Proverbs 5:5,"Nogi jej zstępują ku śmierci, przepaści trzymają się kroki jej. "
Proverbs 5:6,"Abyś drogi życia sobie nie urównał, chwieją się manowce jej, nie zdołasz jej poznać. "
Proverbs 5:7,"Teraz tedy, synowie, posłuchajcie mnie, a nie odstępujcie od orzeczeń ust moich. "
Proverbs 5:8,"Oddalaj od niej drogę twoję, a nie zbliżaj się ku drzwiom domu jej. "
Proverbs 5:9,"Abyś nie oddawał cudzym wdzięku twojego, a lat twoich okrutnemu. "
Proverbs 5:10,"Aby nie nasycali się obcy mieniem twojem, a nie przeszły mozoły twoje w dom cudzy. "
Proverbs 5:11,"Abyś nie jęczał w końcu, gdy zanikną mięśnie i ciało twoje, "
Proverbs 5:12,"A powiedział: jakżem nienawidził napomnienia, a gardziło przestrogą serce moje! "
Proverbs 5:13,"A nie słuchałem głosu przewodników moich, a ku nauczycielom moim nie skłaniałem ucha mojego. "
Proverbs 5:14,"Ledwie żem nie popadł w nieszczęście wszelakie, wpośród zboru i rzeszy. "
Proverbs 5:15,"Pij wodę z własnej krynicy, i to co tryska z dna własnej twej studni. "
Proverbs 5:16,"Czyż mają źródła twoje przelewać się na zewnątrz, na place publiczne strumienie wód twoich? "
Proverbs 5:17,"Do ciebie samego niechaj należą, a nie do obcych przy tobie. "
Proverbs 5:18,"Niechaj krynica twoja błogosławiona będzie, abyś się cieszył kobietą młodości twojej. "
Proverbs 5:19,"Łania rozkoszna, sarna urocza - jej piersi niechaj cię napawają każdego czasu, miłością jej wciąż odurzać się możesz. "
Proverbs 5:20,"Czemuż jednak, synu mój, miałbyś obcą się odurzać a łono cudzej pieścić? "
Proverbs 5:21,"Bo przed oczyma Wiekuistego są drogi każdego otwarte, a toruje on wszystkie jego koleje. "
Proverbs 5:22,"Winy jego własne oplątują niegodziwca, a więzami występków swoich uwikłanym zostaje. "
Proverbs 5:23,"Zginie on dla braku karności, a w pełni głupoty swojej zabłąka się. "
Proverbs 6:1,"Synu mój, jeśliś poręczył za bliźniego swego, jeśliś dla innego podał rękę twoję, "
Proverbs 6:2,"Jeśliś się uwikłał słowami ust swoich, zaplątał mowami ust swoich: "
Proverbs 6:3,"Uczyń to jedno, synu mój, abyś się ocalił - boś popadł w moc bliźniego twego - idź, rzuć się przed nim, i nalegaj usilnie na bliźniego twego. "
Proverbs 6:4,"Nie użyczaj snu oczom twoim, ani drzemki powiekom twym. "
Proverbs 6:5,Ocal się niby sarna z mocy myśliwca i niby ptak z mocy ptasznika. 
Proverbs 6:6,"Idź do mrówki, leniwcze; przypatruj się drogom jej, abyś mądrości nabrał. "
Proverbs 6:7,"Jakkolwiek przywódcy nie ma, ani dozorcy, ani władcy, "
Proverbs 6:8,"Przygotowuje jednak w lecie pokarm swój, gromadzi podczas żniwa żywność swoję. "
Proverbs 6:9,"Dopókiż, leniwcze, wylegiwać się będziesz? Kiedyż dźwigniesz się ze snu twojego? "
Proverbs 6:10,"Jeszcze cokolwiek się przespać, cokolwiek podrzemać, cokolwiek składać ręce dla wypoczynku: "
Proverbs 6:11,"Aż nadchodzi jako włóczęga ubóstwo twoje, a niedostatek twój jako tarczą zbrojny. "
Proverbs 6:12,"Człowiekiem nikczemnym, człowiekiem niecnym ten, który w matactwie ust postępuje, "
Proverbs 6:13,"Który oczyma swemi mruga, nogami szurgoce, palcami swymi znaki daje, "
Proverbs 6:14,"W którego sercu przewrotność jest, który ustawicznie zło knuje, swary rozsiewa. "
Proverbs 6:15,"Przeto przypadnie nań klęska niespodzianie; nagle skruszony zostanie, a nie będzie leku. "
Proverbs 6:16,"Sześciu tych rzeczy nienawidzi Wiekuisty, a jest siedm będące ohydą duszy Jego: "
Proverbs 6:17,"Oczy wyniosłe, język kłamliwy, i ręce wylewające krew niewinną. "
Proverbs 6:18,"Serce, knujące zamysły zgubne; nogi rącze, by zdążać do złego. "
Proverbs 6:19,"Kto kłamstwa wygłasza jako świadek fałszywy, i kto między braćmi swary rozsiewa. "
Proverbs 6:20,"Zachowaj, synu mój, przykazanie ojca twego, a nie zaniechaj wskazówki matki twojej. "
Proverbs 6:21,"Przywiąż je ustawicznie do serca twego, obwiń około szyi twojej. "
Proverbs 6:22,"Gdy będziesz chodził niechaj ci przewodniczy; gdy się położysz niechaj czuwa nad tobą, a gdy się obudzisz niechaj przemówi do ciebie. "
Proverbs 6:23,"Albowiem pochodnią przykazanie, a nauka światłem, a drogą do życia przestrogi pouczające. "
Proverbs 6:24,"Aby cię uchować od kobiety niecnej, od gładkiego języka cudzej. "
Proverbs 6:25,"Nie pożądaj piękności jej w sercu twojem, a niechaj cię nie ujmie rzęsami swojemi. "
Proverbs 6:26,"Albowiem przez kobietę nierządną schodzi się aż do bochenka chleba, a kobieta wiarołomna i cenne życie sobie usidla. "
Proverbs 6:27,"Czyż nabierze kto ognia do łona swego, a nie popalą się szaty jego? "
Proverbs 6:28,"Albo czyż będzie kto stąpał po zarzewiach, a nie oparzą się nogi jego? "
Proverbs 6:29,"Tak bywa z każdym, który do żony bliźniego się zbliża; nie wychodzi bezkarnie ktokolwiek się jej dotyka. "
Proverbs 6:30,"Nie pogardza się złodziejem jeśli kradnie, aby się nasycić, gdy głodnym jest. "
Proverbs 6:31,"A gdy zdybanym zostaje, może siedmiokrotnie zapłacić, całą chudobę domu swego może oddać. "
Proverbs 6:32,Ale kto z kobietą wiarę łamie jest błaznem; tylko kto się sam chce gubić czyni to. 
Proverbs 6:33,"Razy i hańbę pozyska, a sromota jego zatartą nie będzie. "
Proverbs 6:34,"Zazdrość bowiem, zaciekłość to męzka, a nie oszczędza w dzień pomsty. "
Proverbs 6:35,"Nie uwzględni żadnego okupu, a nie ukoi się choćbyś liczne składał dary. "
Proverbs 7:1,"Synu mój, zachowaj mowy moje, a przykazania moje ukrywaj u siebie. "
Proverbs 7:2,"Zachowaj przykazania moje, a naukę moję niby źrenicę oczu twoich. "
Proverbs 7:3,"Nawiąż je na palcach twoich, zapisz je na tablicy serca twego. "
Proverbs 7:4,Mów do mądrości: Tyś siostra moja! a rozwagę powiernicą nazywaj. 
Proverbs 7:5,"Aby cię ustrzegły od żony cudzej, od obcej, która łagodnie przemawia. "
Proverbs 7:6,"Oknem mianowicie domu mojego, przez kraty moje wyglądałem. "
Proverbs 7:7,"Spostrzegłem tedy między niedoświadczonymi, zauważyłem między młodziankami, młodzika bezmyślnego. "
Proverbs 7:8,"Przechodził on ulicą mimo zakrętu, i skierował kroki swe ku domowi takiej. "
Proverbs 7:9,"O zmierzchu, pod wieczór dnia, gdy noc nastaje czarna i ciemna. "
Proverbs 7:10,"A oto kobieta naprzeciw niego, w stroju wszetecznicy, przebiegłego serca. "
Proverbs 7:11,Burzliwa ona i niesforna: nie mogą się nogi jej utrzymać w domu. 
Proverbs 7:12,"Już to na ulicy, już na rynkach, a na każdym zakręcie czyha. "
Proverbs 7:13,Otóż uchwyciła i ucałowała go; z bezwstydnem obliczem rzekła doń: 
Proverbs 7:14,"Ofiary opłatne mam złożyć, dzisiaj spełniłam śluby moje. "
Proverbs 7:15,"Przetom wyszła naprzeciw tobie, aby cię pilnie poszukać - i znalazłam cię. "
Proverbs 7:16,"Makatami nakryłam łoże moje, wzorzystymi kobiercami z przędzy egipskiej. "
Proverbs 7:17,"Pokropiłam posłanie moje myrrą, aloesem i cynamonem. "
Proverbs 7:18,"Pójdźże, napoim się miłością aż do rana, rozkoszujmy się pieszczotami. "
Proverbs 7:19,Albowiem męża niemasz w domu; wyruszył w podróż daleką. 
Proverbs 7:20,Trzos z pieniędzmi zabrał z sobą; dopiero na dzień pełni wróci do domu. 
Proverbs 7:21,Usilną swą namową uwiodła go; gładkością ust swoich zniewoliła go. 
Proverbs 7:22,"Idzie z nią wnet jak idzie wół do rzeźni, i jako do pęt swych przywiązany przestępca. "
Proverbs 7:23,"Póki nie przebiła mu strzała wątroby; kwapił się jako ptak do sideł, nie wiedząc, że idzie o duszę jego. "
Proverbs 7:24,"Teraz tedy synowie, słuchajcie mnie, a baczcie na słowa ust moich. "
Proverbs 7:25,"Niechaj nie zboczy ku drogom jej serce twoje, nie tułaj się po ścieżkach jej. "
Proverbs 7:26,"Albowiem dużo trupów położyła, a moc tych wszystkich, których wymordowała. "
Proverbs 7:27,"Pełen dróg ku otchłani dom jej, wiodących do komnat śmierci. "
Proverbs 8:1,"Zaprawdę, mądrość woła, a roztropność podnosi głos swój. "
Proverbs 8:2,"Na wierzchołkach wyżyn, przy drodze, na rozstaju ścieżek stoi. "
Proverbs 8:3,"Przy bramach, u wejścia do miast, przy wstępie do wrót rozlegają się wołania jej; "
Proverbs 8:4,Do was męże się odzywam; a głos mój do synów ludzkich! 
Proverbs 8:5,"Zastanówcie się lekkomyślni nad przezornością, a wy ograniczeni wyrozumiejcie co rozsądne! "
Proverbs 8:6,"Słuchajcie, bo poważne rzeczy wygłaszam, a otwierają się usta moje ku temu co proste. "
Proverbs 8:7,"Bo prawdę wypowiada podniebienie moje, a ohydą dla warg moich niegodziwość. "
Proverbs 8:8,"Sprawiedliwe wszystkie mowy ust moich, niemasz w nich ani obłudy ani matactwa. "
Proverbs 8:9,"Wszystkie one dostępne dla rozumnego, a proste dla tych, którzy wiedzę pozyskali. "
Proverbs 8:10,"Zabierzcie raczej napomnienie moje niż srebro, a poznanie niż złoto wyborowe. "
Proverbs 8:11,"Lepsza bowiem mądrość nad korale, a żadne klejnoty nie dorównywają jej. "
Proverbs 8:12,"Ja mądrość przy przezorności przebywam, a rozwagą opatrzną rozporządzam. "
Proverbs 8:13,"Bojaźń przed Wiekuistym, jest to nienawiść ku złemu; dumy, pychy, niecnego postępowania i ust przewrotnych nienawidzę. "
Proverbs 8:14,"Moją jest rada i sprawność; jam jest przenikliwość, moją dzielność. "
Proverbs 8:15,"Mną królowie królują a ustanawiają rządzący, co sprawiedliwem jest. "
Proverbs 8:16,Mną władają władcy i książęta i wszyscy sędziowie uczciwi. 
Proverbs 8:17,"Miłuję tych, którzy mnie miłują, a ci co mnie usilnie szukają znajdą mnie. "
Proverbs 8:18,"Bogactwo i chwała przy mnie, dobra trwałe i szczęście. "
Proverbs 8:19,"Plon mój lepszy niż kruszec szlachetny i złoto szczere, a nabytek mój cenniejszy niż srebro wyborowe. "
Proverbs 8:20,"Po ścieżce sprawiedliwości postępuję, wpośród drożyn prawa. "
Proverbs 8:21,"Abym darzyła miłujących mnie mieniem, i abym napełniała skarbce ich. "
Proverbs 8:22,"Stworzył mnie Wiekuisty jako początek dróg swoich, jako pierwsze z dzieł swych od dawna. "
Proverbs 8:23,"Od wieczności jam ustanowiona, od początku, od prastarych zaczątków ziemi. "
Proverbs 8:24,"Gdy jeszcze tonie nie istniały urodziłam się, gdy jeszcze źródeł nie było, obfitujących w wody. "
Proverbs 8:25,"Zanim góry utwierdzone zostały, przed pagórkami się urodziłam. "
Proverbs 8:26,Zanim jeszcze lądy utworzył i obszary i pierwiastkowe pyłki świata. 
Proverbs 8:27,"Gdy urządzał niebiosa byłam obecna, gdy zakreślał łuk nad powierzchnią otchłani. "
Proverbs 8:28,"Gdy utwierdzał obłoki u góry, gdy wzbierały silnie źródła toni. "
Proverbs 8:29,"Gdy wytknął morzu kres jego, aby nie przekroczyły wody jego wybrzeża - gdy ugruntował posady ziemi. "
Proverbs 8:30,"Byłam wtedy przy Nim mistrzynią; byłam wtedy zachwytem Jego dzień po dniu, igrając przed Nim każdego czasu, "
Proverbs 8:31,"Igrając na kręgu Jego ziemskim, a dzieląc uniesienia moje z synami ludzkimi. "
Proverbs 8:32,"Teraz tedy synowie, słuchajcie mnie! Szczęśni bowiem ci, którzy dróg moich przestrzegają. "
Proverbs 8:33,"Słuchajcie napomnienia, abyście nabrali mądrości, a nie popadli w rozwiązłość. "
Proverbs 8:34,"Szczęsny człowiek, który słucha mnie, tak że dzień w dzień u drzwi moich czuwa, pilnując podwojów bram moich. "
Proverbs 8:35,"Kto bowiem mnie pozyskał, pozyskał życie, a dostąpił łaski u Wiekuistego. "
Proverbs 8:36,"Ale kto mnie omija, krzywdzi sam siebie; ktokolwiek mnie nienawidzi umiłował śmierć. "
Proverbs 9:1,"Mądrość najwyższa zbudowała sobie dom, wyciosała sobie filarów swych siedm. "
Proverbs 9:2,"Przyrządziła swe mięsiwo, zmieszała swe wino; zastawiła też i stół swój. "
Proverbs 9:3,"Wyprawiła służebnice swoje i wzywa, stojąc na wierzchołku wyżyn miasta. "
Proverbs 9:4,Kto bezrozumny? niechaj wstąpi tu! A kto bezmyślny do tego powiada: 
Proverbs 9:5,"Chodźcie, zakosztujcie chleba mojego, a napijcie się z wina, którem zmieszała. "
Proverbs 9:6,"Porzućcie nierozważni niedorzeczność, a będziecie żyli, a postępujcie prosto po drodze roztropności. "
Proverbs 9:7,"Kto szydercę karci, przyczynia sobie sam wstydu, a kto niegodziwca napomina, ściąga sam zmazę na siebie. "
Proverbs 9:8,"Nie przyganiaj szydercy, by cię nie znienawidził; przyganiaj mądremu, a miłować cię będzie. "
Proverbs 9:9,"Dodaj mądremu, a będzie jeszcze mędrszym; naucz sprawiedliwego a przybierze jeszcze wiedzy. "
Proverbs 9:10,"Początkiem mądrości jest bojaźń Wiekuistego, a poznawanie Świętego rozwagą. "
Proverbs 9:11,"Przezemnie bowiem pomnożą się dni twoje, a przybędą ci lata życia. "
Proverbs 9:12,"Jeśliś mądry, mądryś dla siebie; jeśliś zaś szydercą, poniesiesz to sam. "
Proverbs 9:13,"Ona, pani głupota, namiętna jest, błaźnica, i bez wiedzy wszelkiej. "
Proverbs 9:14,"Zasiada ona u wejścia domu swojego, na tronie, na wyżynach miasta. "
Proverbs 9:15,"Aby przyzywać przechodzących drogą, którzy prosto po ścieżkach swoich postępują: "
Proverbs 9:16,Kto bezrozumny? niechaj wstąpi tu! A kto bezmyślny do tego powiada: 
Proverbs 9:17,"Skradzione wody są słodkie, a chleb tajemny smakuje. "
Proverbs 9:18,"A nie miarkuje on, że tam cienie śmiertelne, i że w głębiach otchłani goście jej. "
Proverbs 10:1,Przypowieści Salomona. Syn mądry sprawia radość ojcu; ale syn głupi jest zgryzotą matki. 
Proverbs 10:2,Nie przynoszą pożytku skarby niegodziwością zdobyte; sprawiedliwość jednak wybawia od śmierci. 
Proverbs 10:3,"Nie pozwala Wiekuisty łaknąć duszy sprawiedliwego, ale żądzę niegodziwych odtrąca. "
Proverbs 10:4,"Dłoń opieszała czyni ubogim, ale ręka skrzętnych wzbogaca. "
Proverbs 10:5,Zbiera w lecie dziecię roztropne; śpi w czasie żniwa dziecię gnuśne. 
Proverbs 10:6,"Błogosławieństwa spływają na głowę sprawiedliwego, ale usta niegodziwych pokrywa krzywda. "
Proverbs 10:7,"Pamięć sprawiedliwego błogosławiona będzie, ale sława niegodziwych zbutwieje. "
Proverbs 10:8,Rozumny sercem przyjmuje przykazania; kto jednak głupich jest ust upada. 
Proverbs 10:9,"Kto w niewinności postępuje, idzie bezpiecznie; kto jednak drogi swe skrzywia skarcony będzie. "
Proverbs 10:10,"Kto okiem mruga sprawia strapienie, a kto głupich jest ust upada. "
Proverbs 10:11,"Zdrojem życia są usta sprawiedliwego, ale usta niegodziwych pokrywa krzywda. "
Proverbs 10:12,Nienawiść wznieca swary; wszystkie jednak przewinienia przysłania miłość. 
Proverbs 10:13,Na ustach rozsądnego przebywa mądrość; ale rózga przeznaczona dla grzbietu bezmyślnego. 
Proverbs 10:14,Mędrcy ukrywają swą mądrość; ale usta głupca to ruina blizka. 
Proverbs 10:15,Mienie możnego jest grodem jego warownym; ale postrachem biednych jest ubóstwo ich. 
Proverbs 10:16,"Dorobek sprawiedliwego idzie na życie, zysk niegodziwego na grzech. "
Proverbs 10:17,"Ścieżką ku życiu zdąża, kto napomnienia przestrzega; ale kto na przestrogi nie zważa błądzi. "
Proverbs 10:18,"Kto nienawiść tai ma usta kłamliwe, a kto oszczerstwa roznosi jest błaznem. "
Proverbs 10:19,Przy mnóstwie słów nie uniknie się błędu; ale kto usta swe powściąga jest rozważnym. 
Proverbs 10:20,"Język sprawiedliwych, srebro to wyborowe; rozum niegodziwych ma mało wartości. "
Proverbs 10:21,Usta sprawiedliwych żywią wielu; głupcy jednak wskutek bezmyślności swej giną. 
Proverbs 10:22,"Błogosławieństwo Wiekuistego, ono wzbogaca, a nie może trud własny nic w tem przysporzyć. "
Proverbs 10:23,"Niby zabawką dla głupca jest spełnienie sprosności, tak jak czynu mądrości dla męża roztropnego. "
Proverbs 10:24,Czego niegodziwy się obawia przypadnie nań; ale czego sprawiedliwi pragną użyczonem im będzie. 
Proverbs 10:25,"Jak burza przeciąga, tak znika niegodziwy; ale sprawiedliwy stoi na trwałym gruncie. "
Proverbs 10:26,"Czem ocet dla zębów a dym dla oczu, tem leniwy dla tych, co go posyłają. "
Proverbs 10:27,"Bojaźń Wiekuistego przymnaża dni, ale lata niegodziwych skrócone zostają. "
Proverbs 10:28,"Nadzieja sprawiedliwych uwieńczy się radością, ale otucha niegodziwych zaginie. "
Proverbs 10:29,"Twierdzą dla niewinnych jest zrządzenie Wiekuistego, ale trwogą dla złoczyńców. "
Proverbs 10:30,"Sprawiedliwy nie zachwieje się na zawsze, ale niegodziwi nie przetrwają w kraju. "
Proverbs 10:31,Usta sprawiedliwego krzewią mądrość; ale język przewrotny ulegnie zagładzie. 
Proverbs 10:32,Usta sprawiedliwego umieją się podobać; ale w ustach niegodziwych są tylko matactwa. 
Proverbs 11:1,"Waga fałszywa jest ohydą Wiekuistemu, ale ciężarki pełnoważne Jego upodobaniem. "
Proverbs 11:2,"Przychodzi pycha, nadchodzi i hańba, ale przy skromnych mądrość. "
Proverbs 11:3,"Prawych prowadzi ich uczciwość, ale chytrość zdrajców zmoże ich. "
Proverbs 11:4,"Nie pomaga bogactwo w dzień gniewu, ale sprawiedliwość ochrania od śmierci. "
Proverbs 11:5,"Sprawiedliwość uczciwego prostuje drogę jego, ale przez własną niegodziwość upadnie niegodziwiec. "
Proverbs 11:6,"Sprawiedliwość prawych zbawia ich, ale oplatani będą przeniewiercy przez chuć swą własną. "
Proverbs 11:7,"Ze śmiercią człowieka niegodziwego ginie jego nadzieja, a otucha silnych znika. "
Proverbs 11:8,"Sprawiedliwy bywa z biedy wybawiony, a dostaje się niegodziwiec na miejsce jego. "
Proverbs 11:9,"Ustami niszczy pochlebca bliźniego swego, ale przez przenikliwość wybawieni zostają sprawiedliwi. "
Proverbs 11:10,"Z szczęścia sprawiedliwych cieszy się miasto, ale przy upadku niegodziwych panuje radość. "
Proverbs 11:11,"Przez błogosławieństwo prawych podnosi się miasto, ale przez usta niegodziwych zburzone zostaje. "
Proverbs 11:12,"Pomiata bliźnim swoim bezmyślny, ale mąż roztropny milczy. "
Proverbs 11:13,"Kto jako oszczerca krąży, zdradza tajemnicę; ale kto statecznego jest ducha ukrywa sprawę. "
Proverbs 11:14,"Gdzie brak przewodnictwa upada lud; ale powodzenie jest tam, gdzie dość doradców. "
Proverbs 11:15,"Wiele złego ściąga na siebie, kto za innego ręczy; ale kto poręki nienawidzi jest bezpiecznym. "
Proverbs 11:16,"Niewiasta nadobna zyskuje cześć, tak jak łupieżcy zyskują bogactwo. "
Proverbs 11:17,Człowiek miłosierny świadczy dobrze sam sobie; ale okrutny dręczy własne swe ciało. 
Proverbs 11:18,"Niegodziwiec zdobywa zysk wątpliwy, ale kto sprawiedliwość wysiewa nagrodę prawdziwą. "
Proverbs 11:19,"Tak zmierza sprawiedliwość do życia, a ubiegający się za złem do własnej śmierci. "
Proverbs 11:20,"Ohydą Wiekuistemu są przewrotni sercem, ale upodobaniem Jego postępujący uczciwie. "
Proverbs 11:21,"Ręka na to! nie ujdzie bezkarnie zły, ale ród sprawiedliwych ocalonym będzie. "
Proverbs 11:22,Kolczyk złoty w ryju świni - tak kobieta piękna pozbawiona rozsądku. 
Proverbs 11:23,Pragnieniem sprawiedliwych jest tylko dobro; nadzieją niegodziwych - zaciekłość. 
Proverbs 11:24,"Niejeden rozdaje szczodrze, a zyskuje wciąż więcej; inny skąpi i w najniezbędniejszem - a ubożeje. "
Proverbs 11:25,"Dusza dobroczynna bywa rzeźwiona, a kto napawa zostaje i sam napojony. "
Proverbs 11:26,"Kto zatrzymuje zboże, tego lud przeklina, ale błogosławieństwo spływa na tego, który żywności dostarcza. "
Proverbs 11:27,"Kto ma staranie o dobrem, szuka tego co się podoba, a kto zamyśla o złem, na tego ono przyjdzie. "
Proverbs 11:28,"Kto na bogactwie swem polega, upadnie; ale sprawiedliwi jak liść się rozwiną. "
Proverbs 11:29,"Kto własny dom swój udręcza otrzyma wiatr w dziedzictwie, a głupi zostanie sługą tego, który mądrego jest serca. "
Proverbs 11:30,"Owoc sprawiedliwego jest drzewem życia, a zjednywa sobie dusze mędrzec. "
Proverbs 11:31,"Oto sprawiedliwemu na ziemi się odpłaca, o ileż bardziej niegodziwemu i grzesznikowi! "
Proverbs 12:1,"Kto napomnienie miłuje, miłuje wiedzę; kto jednak przygany nienawidzi jest bezmyślnym. "
Proverbs 12:2,Dobry zyskuje upodobanie u Wiekuistego; ale człowieka podstępnego potępia. 
Proverbs 12:3,Nie utwierdzi się człowiek niegodziwością; ale korzeń sprawiedliwych nie zachwieje się. 
Proverbs 12:4,Koroną męża swojego jest kobieta dzielna; ale jako zgnilizna w kościach jego - gnuśna. 
Proverbs 12:5,Zamysły sprawiedliwych wymierzone ku słuszności; knowania niegodziwych ku szalbierstwu. 
Proverbs 12:6,Mowy niegodziwych - to czyhanie na krew; ale usta sprawiedliwych ocalają ich. 
Proverbs 12:7,"Najmniejszy przewrót na złoczyńców, a niemasz ich, ale dom sprawiedliwych ostoi się. "
Proverbs 12:8,"W miarę rozumu swego bywa mąż chwalony, kto jednak przewrotnego jest serca popadnie w pogardę. "
Proverbs 12:9,"Lepiej temu, który się sam uniża, choć sługę posiada, niż temu, który się panoszy, choć mu chleba brak. "
Proverbs 12:10,"Dba o życie bydlęcia swego sprawiedliwy, ale srogie jest wnętrze niegodziwych. "
Proverbs 12:11,"Kto rolę swą uprawia nasyci się chlebem, ale bezmyślnym jest kto za marnościami się ugania. "
Proverbs 12:12,"Tęskni niegodziwy za połowem złych, ale korzeń sprawiedliwych wyda swój plon. "
Proverbs 12:13,"W uchybieniu ust jest sieć dla złoczyńcy, i tak unika biedy sprawiedliwy. "
Proverbs 12:14,"Z plonu swych ust nasyca się niejeden dobrem, a co ręce człowieka świadczyły, to oddane mu bywa. "
Proverbs 12:15,Droga głupiego wydaje mu się prawą; ale mądry słucha rady. 
Proverbs 12:16,Gniew głupca objawia się niezwłocznie; mądry jednak ukrywa zniewagę. 
Proverbs 12:17,"Kto rzetelnie mówi świadczy za słusznością, ale świadek fałszywy głosi matactwo. "
Proverbs 12:18,Niejeden prawi jakby mieczem kłół; ale mowa mędrców niesie ukojenie. 
Proverbs 12:19,"Mowa prawdy ostoi się na wieki, ale na chwilę tylko język kłamliwy. "
Proverbs 12:20,"Ułuda wiedzie serce tych, którzy zło knują, ale radość pewna tym, którzy pokój doradzają. "
Proverbs 12:21,"Żadne nieszczęście nie spotka sprawiedliwego, ale niegodziwi przesyceni są niedolą. "
Proverbs 12:22,"Ohydą Wiekuistemu są usta kłamliwe, ale którzy wiary dochowują dostępują upodobania Jego. "
Proverbs 12:23,"Człowiek rozumny tai wiedzę swoję, ale serce głupców wygłasza swą niedorzeczność. "
Proverbs 12:24,"Ręka skrzętnych panować będzie, ale opieszała stanie się hołdowniczą. "
Proverbs 12:25,"Troska w sercu człowieka je gnębi, ale słowo życzliwe pociesza je. "
Proverbs 12:26,"Więcej niż bliźni posiada sprawiedliwy, ale droga niegodziwych wywiedzie ich na tułactwo. "
Proverbs 12:27,"Nie ułowi sobie opieszałość zdobyczy, ale skarb cenny posiada człowiek pilny. "
Proverbs 12:28,"Na drodze sprawiedliwości jest życie, a kierunek jej ścieżki - nieśmiertelność. "
Proverbs 13:1,Syn mądry przyjmuje napomnienie ojcowskie; ale nie słucha łajania szyderca. 
Proverbs 13:2,"Niejeden spożywa dobro z plonu ust swoich, pragnieniem jednak przeniewierców jest grabież. "
Proverbs 13:3,"Kto ust swych strzeże zachowuje życie swoje; kto wargi swe rozwiera, temu grozi ruina. "
Proverbs 13:4,"Pragnie gorąco ale daremnie leniwy, dusza jednak czynnych nasycona będzie. "
Proverbs 13:5,"Nienawidzi sprawiedliwy słowa kłamliwego, ale niegodziwy szkaluje i hańbi. "
Proverbs 13:6,"Postępującego nieskazitelnie ochrania cnota, ale grzesznika oplątuje niegodziwość. "
Proverbs 13:7,"Jeden udaje bogatego, choć nic nie posiada, inny udaje biednego, choć znaczne ma mienie. "
Proverbs 13:8,"Okupem życia człowieka może być mienie jego, ale biedny nie słyszy groźby. "
Proverbs 13:9,"Światło sprawiedliwych świecić będzie wesoło, ale pochodnia niegodziwych zgaśnie. "
Proverbs 13:10,"Pycha wznieca tylko swary, ale u tych, którzy się naradzają jest mądrość. "
Proverbs 13:11,"Bogactwo pochodzące z wiatru się zmniejszy, ale kto na rękę zbiera je pomnoży. "
Proverbs 13:12,"Nadzieja przewlekająca się - boleść to serca, ale drzewem życia życzenie spełnione. "
Proverbs 13:13,"Kto słowo lekceważy, temu się to za winę policzy, ale kto przykazania szanuje będzie wynagrodzony. "
Proverbs 13:14,Źródłem życia jest nauka mędrca - pozwala unikać sideł śmierci. 
Proverbs 13:15,"Zdrowy rozsądek zapewnia życzliwość, ale droga zdrajców uporna. "
Proverbs 13:16,"Mądry czyni wszystko z rozwagą, głupi roztacza swą niedorzeczność. "
Proverbs 13:17,"Posłaniec niegodziwy wtrąca w nieszczęście, ale posłaniec wierny przynosi zbawienie. "
Proverbs 13:18,"Nędzy i hańby dostępuje, kto przestrogę odrzuca, ale kto na przyganę zważa jest czczony. "
Proverbs 13:19,"Pragnienie zaspokojone jest słodkiem dla duszy, ale stronienie od złego jest wstrętnem dla głupców. "
Proverbs 13:20,"Kto z mędrcami przestaje nabiera mądrości, ale kto z błaznami się kojarzy psuje się. "
Proverbs 13:21,"Grzeszników ściga ich złość, ale sprawiedliwych wynagradza ich dobroć. "
Proverbs 13:22,"Dobry przekazuje dziedzictwo wnukom, ale przechowane dla sprawiedliwych mienie grzesznego. "
Proverbs 13:23,"Nowina biednych daje żywności podostatkiem, ale przez nieprawość swoją zostaje niejeden porwany. "
Proverbs 13:24,"Nienawidzi syna swego, kto rózgę swą powściąga, ale karci go zawczasu kto go miłuje. "
Proverbs 13:25,"Sprawiedliwy jada tyle, aby się nasycił, żywot jednak niegodziwych cierpi niedostatek. "
Proverbs 14:1,"Mądrość kobiet buduje ich dom, ale burzy go głupota własnemi swemi rękoma. "
Proverbs 14:2,"W prostocie swej postępuje kto Wiekuistego się obawia, ale kto krzywemi chodzi drogami lekceważy Go. "
Proverbs 14:3,"Rózga pychy jest w ustach głupca, wargi jednak mędrców ochraniają ich. "
Proverbs 14:4,"Gdzie niema wołów tam żłób pusty, obfitość jednak plonów idzie z siły cielca. "
Proverbs 14:5,"Świadek wiarygodny nie kłamie, ale rozgłasza łgarstwa świadek fałszywy. "
Proverbs 14:6,Szuka szyderca mądrości ale daremnie; dla rozumnego jednak jest snadnem poznanie. 
Proverbs 14:7,"Trzymaj się zdala od człowieka głupiego, albowiem nie zauważysz tam nic z ust rozsądnych. "
Proverbs 14:8,"Mądrością roztropnego jest zrozumienie swej drogi, ale niedorzecznością głupców jest obłuda. "
Proverbs 14:9,"Wśród błaznów rozprawia występek, ale wśród prawych łagodność. "
Proverbs 14:10,"Tylko serce samo zna własną swą gorycz, i w radości też jego nie może brać obcy udziału. "
Proverbs 14:11,"Dom niegodziwych ulegnie zagładzie, ale namiot prawych zakwitnie. "
Proverbs 14:12,"Niejedna droga wydaje się człowiekowi prostą, do śmierci jednak wiedzie koniec jej. "
Proverbs 14:13,"Nawet w śmiechu może serce zaboleć, a końcem radości bywa zgryzota. "
Proverbs 14:14,"Z dróg swoich się nasyci, kto przewrotnego jest serca, a z czynów swoich człowiek zacny. "
Proverbs 14:15,"Prostoduszny wierzy każdemu słowu, roztropny jednak zastanawia się nad każdym swym krokiem. "
Proverbs 14:16,"Mądry obawia się a stroni od złego, głupi jednak unosi się i czuje się bezpiecznym. "
Proverbs 14:17,"Porywczy dopuszcza się niedorzeczności, ale człowiek podstępny jest znienawidzony. "
Proverbs 14:18,"Przyswajają sobie kpy głupotę, ale rozumni uwieńczają się wiedzą. "
Proverbs 14:19,"Muszą się źli przed dobrymi ukorzyć, a niegodziwi u bram sprawiedliwych. "
Proverbs 14:20,"Nawet u najbliższego swego bywa znienawidzony biedny, ale przyjaciół możnego jest wielu. "
Proverbs 14:21,"Kto bliźnim swym pomiata, grzeszy; ale szczęsny ten, który nad ubogimi się lituje. "
Proverbs 14:22,"Zaprawdę, tułać się przyjdzie tym, którzy zło knują, ale miłości i wierności doświadczą, którzy dobro zamyślają. "
Proverbs 14:23,"Za każdym trudem przyjdzie pożytek, ale puste słowa prowadzą tylko do niedostatku. "
Proverbs 14:24,"Koroną mądrych jest ich bogactwo, ale głupota błaznów pozostaje głupotą. "
Proverbs 14:25,"Zbawcą życia jest świadek prawdomówny, ale kto kłamstwa wygłasza szerzy szalbierstwo. "
Proverbs 14:26,"W bojaźni Wiekuistego leży otucha silna, jeszcze dzieciom takiego będzie obroną. "
Proverbs 14:27,"Bojaźń Wiekuistego jest źródłem życia, pozwala uniknąć sideł śmierci. "
Proverbs 14:28,"Na mnogości ludu opiera się wspaniałość króla, ale brak narodu jest ruiną księcia. "
Proverbs 14:29,"Pobłażliwy bogaty jest w zastanowienie, ale popędliwy podnosi wysoko błazeństwo. "
Proverbs 14:30,"Życiem dla ciała jest serce spokojne, ale zgnilizną w kościach namiętność. "
Proverbs 14:31,"Kto biednego uciemięża bluźni jego stwórcy; czci go zaś, kto nad ubogim się lituje. "
Proverbs 14:32,"Przez złość swą bywa strącony niegodziwy, ale ufa jeszcze i przy śmierci swej sprawiedliwy. "
Proverbs 14:33,"W sercu rozumnego spoczywa mądrość, ale z wnętrza głupców wydobywa się ona na jaw. "
Proverbs 14:34,"Sprawiedliwość wywyższa naród, ale hańbą ludów jest grzech. "
Proverbs 14:35,"Przychylność króla znajduje sługa roztropny, ale oburzenia jego doświadczy niezaradny. "
Proverbs 15:1,"Odpowiedź łagodna uśmierza zapalczywość, ale słowo obrażające podnieca gniew. "
Proverbs 15:2,"Język mędrców zdobi wiedzę, ale usta głupców tryskają niedorzecznością. "
Proverbs 15:3,"Na każdem miejscu są oczy Wiekuistego, spoglądają na złych i na dobrych. "
Proverbs 15:4,"Łagodność języka jest drzewem życia, ale przewrotność w nim zadaje rany duchowi. "
Proverbs 15:5,"Błazen gardzi napomnieniem ojca, kto jednak na przestrogę zważa nabierze rozumu. "
Proverbs 15:6,W domu sprawiedliwego jest zapasów dużo; w dorobku jednak niegodziwca jest zamieszanie. 
Proverbs 15:7,"Usta mędrców rozsiewają wiedzę, ale serce głupców nieprawdę. "
Proverbs 15:8,"Ofiara niegodziwych jest ohydą Wiekuistemu, ale modlitwa prawych upodobaniem Jego. "
Proverbs 15:9,"Ohydą Wiekuistemu jest droga niegodziwego, ale kto za cnotą się ugania tego miłuje. "
Proverbs 15:10,"Kaźń surowa spotyka tego, który prawdziwą ścieżkę opuszcza; kto napomnienia nienawidzi musi zginąć. "
Proverbs 15:11,"Grób i otchłań otwarte przed Wiekuistym, o ileż bardziej serca ludzkie. "
Proverbs 15:12,"Nie lubi szyderca, aby go napominano, u mędrców też nie bywa. "
Proverbs 15:13,"Serce wesołe wypogadza oblicze, ale w strapieniu serca i duch znękany. "
Proverbs 15:14,"Serce rozumnego szuka wiedzy, ale oblicza kpów karmią się błazeństwem. "
Proverbs 15:15,"Smutne są wszystkie dni biednego, ale kto dobrego jest usposobienia ma gody ustawiczne. "
Proverbs 15:16,"Lepszą odrobina w bojaźni Wiekuistego, niż skarb wielki a niepokój przy nim. "
Proverbs 15:17,"Lepszą porcja jarzyny a miłość do tego, aniżeli wół tuczony a nienawiść przytem. "
Proverbs 15:18,"Człowiek zapalczywy wszczyna swary, ale pobłażliwy uśmierza zwadę. "
Proverbs 15:19,"Droga opieszałego jest jako płot cierniowy, ale ścieżka prawych utorowana. "
Proverbs 15:20,"Syn mądry jest pociechą ojca, ale człek głupi lekceważy swą matkę. "
Proverbs 15:21,"Błazeństwo jest radością bezmyślnego, ale mąż rozważny idzie prostą drogą. "
Proverbs 15:22,"Spełzają na niczem zamysły, gdzie brak narady; ale gdzie radców dużo tam ostoją się. "
Proverbs 15:23,"Raduje się człowiek z odpowiedzi ust swoich, a jak pięknem jest słowo wyrzeczone w właściwym swym czasie! "
Proverbs 15:24,"Ścieżka życia prowadzi rozumnego w górę, aby uniknął przepaści w nizinie. "
Proverbs 15:25,"Dom pysznych zburzy Wiekuisty, ale granicę wdowy utwierdzi. "
Proverbs 15:26,"Ohydą Wiekuistemu są zamysły niecnego, ale słowami miłemi są mu słowa czystych. "
Proverbs 15:27,"W biedę wtrąca dom swój, kto nieprawych zysków chciwy, ale kto darów nienawidzi żyć będzie. "
Proverbs 15:28,"Serce sprawiedliwego rozważa co odpowiedzieć należy, ale usta niegodziwych wylewają niecności. "
Proverbs 15:29,Dalekim Wiekuisty od niegodziwych; ale modlitwę sprawiedliwych słyszy. 
Proverbs 15:30,"Jasne spojrzenie rozwesela serce, wieść pomyślna orzeźwia członki. "
Proverbs 15:31,"Ucho, które życiodajnego napomnienia słucha, wpośród mędrców przebywać będzie. "
Proverbs 15:32,Kto przestrogę porzuca lekceważy sam siebie; ale kto przygany słucha nabiera rozumu. 
Proverbs 15:33,Bojaźń Wiekuistego jest ćwiczeniem ku mądrości a wyprzedza sławę pokora. 
Proverbs 16:1,"Do człowieka należą zamierzenia serca, ale od Wiekuistego przychodzi wyrażenie języka. "
Proverbs 16:2,"Wszystkie drogi człowieka ukazują mu się czystemi ale jest to Wiekuisty, który umysły waży. "
Proverbs 16:3,"Porucz Wiekuistemu sprawy twoje, a utwierdzą się twe zamysły. "
Proverbs 16:4,"Wszystko zdziałał Wiekuisty dla właściwego celu swego, tak też i niegodziwca na dzień niedoli. "
Proverbs 16:5,Ohydą Wiekuistemu jest każdy wyniosłego serca; rękę na to! nie ujdzie on bezkarnie. 
Proverbs 16:6,"Przez miłość i prawdę zostaje wina odpuszczona, a przez bojaźń Wiekuistego unika się złego. "
Proverbs 16:7,"Gdy podobają się Wiekuistemu drogi człowieka, pojednywa z nim i wrogów jego. "
Proverbs 16:8,"Lepsza odrobina w sprawiedliwości, niż wielkie dochody w bezprawiu. "
Proverbs 16:9,"Serce człowieka rozważa drogę swoją, ale Wiekuisty kieruje krokiem jego. "
Proverbs 16:10,"Wyrocznia jest na wargach królewskich, przy wyrokowaniu niechaj nie chybią usta jego. "
Proverbs 16:11,Waga i szale sprawiedliwości pochodzą od Wiekuistego; Jego dziełem są wszystkie ciężarki w mieszku. 
Proverbs 16:12,"Ohydą powinno być dla królów spełnienie niegodziwości, albowiem przez sprawiedliwość utwierdza się tron. "
Proverbs 16:13,"Upodobaniem królów powinny być usta sprawiedliwe, powinni oni miłować tego, który szczerze przemawia. "
Proverbs 16:14,Oburzenie króla - wysłańcy to śmierci; ale mąż mądry uśmierza je. 
Proverbs 16:15,"W jasnem spojrzeniu króla jest życie, a przychylność jego jako chmura, spuszczająca deszcz wiosenny. "
Proverbs 16:16,"Nabywanie mądrości - o ileż to lepsze niż złoto, a nabywanie rozwagi, o ileż to wyśmienitsze niż srebro! "
Proverbs 16:17,Torem prawych jest wymijanie złego; zachowuje życie swoje kto drogi swej strzeże. 
Proverbs 16:18,"Przed upadkiem idzie pycha, a przed ruiną wyniosłość ducha. "
Proverbs 16:19,"Lepiej pokornym być z pokornymi, niż łupy dzielić z wyniosłymi. "
Proverbs 16:20,"Kto nad słowem się zastanawia znajdzie szczęście, a kto na Wiekuistym polega - błogo mu. "
Proverbs 16:21,"Kto posiada serce mądre, zyskuje miano rozumnego, ale tylko słodycz ust krzewi naukę. "
Proverbs 16:22,"Zdrojem życia jest rozum dla tego, który go posiada, ale karą głupców jest głupota. "
Proverbs 16:23,"Serce mędrca czyni usta jego rozumnemi, a mnoży naukę na wargach jego. "
Proverbs 16:24,"Patoką miodu są mowy wdzięczne, słodyczą dla duszy i pokrzepieniem dla kości. "
Proverbs 16:25,"Niejedna droga wydaje się człowiekowi prostą, do śmierci jednak wiedzie koniec jej. "
Proverbs 16:26,"Głód robotnika pracuje dlań, bo znaglają go własne usta jego. "
Proverbs 16:27,"Człowiek nikczemny kopie nieszczęście, a na gębie jego niby ogień pałający. "
Proverbs 16:28,"Człowiek przewrotny wznieca swary, a zausznik rozłącza przyjaciół zażyłych. "
Proverbs 16:29,"Człowiek okrutny uwodzi towarzysza własnego, a prowadzi go na drogę niedobrą. "
Proverbs 16:30,"Przymruża on oczy, aby oszustwo obmyśleć, gdy przygryzł wargi spełnił już niecność. "
Proverbs 16:31,Koroną wspaniałą jest włos siwy; na drodze cnoty zdobyć ją można. 
Proverbs 16:32,"Lepszy pobłażliwy niżeli bohater, a panujący nad duchem swoim, niżeli zdobywca miast. "
Proverbs 16:33,"Na łono rzucają los, ale od Wiekuistego zależy to wszystko, co ztąd wyniknie. "
Proverbs 17:1,"Lepszy kęs suchy a spokój przy nim, niż dom pełen mięsiwa przy swarach. "
Proverbs 17:2,"Sługa rozumny zapanuje nad synem gnuśnym, a w pośród braci weźmie udział w dziedzictwie. "
Proverbs 17:3,"Tygiel dla srebra, a retorta dla złota, ale serca próbuje Wiekuisty. "
Proverbs 17:4,Niecny zważa na usta nieprawe; kłamca przysłuchuje się mowie złowieszczej. 
Proverbs 17:5,"Kto ubogiemu urąga, bluźni jego Stwórcy; kto z nieszczęścia się cieszy, nie ujdzie bezkarnie. "
Proverbs 17:6,"Koroną starców są wnuki, a ozdobą dzieci ich rodzice. "
Proverbs 17:7,"Nie przystoi nikczemnemu mowa szczytna, o ileż mniej jeszcze zacnemu mowa kłamliwa. "
Proverbs 17:8,"Kamieniem wdzięcznym jest wziątek w oczach tego, który go odbiera, dokądkolwiek się kto nim zwróci znajdzie powodzenie. "
Proverbs 17:9,"Kto uchybienie osłania, szuka miłości; ale kto sprawę wznawia, rozłącza przyjaciół. "
Proverbs 17:10,"Głębiej wnika nagana u rozumnego, niżeli sto plag u kpa. "
Proverbs 17:11,"Nieszczęścia tylko szuka wichrzyciel, ale wysłannik okrutny wyprawiony będzie przeciw niemu. "
Proverbs 17:12,"Lepiej człowiekowi spotkać się z niedźwiedzicą, szczeniąt pozbawioną, niżeli z błaznem w głupocie jego. "
Proverbs 17:13,"Kto dobro złem odpłaca, z tegoż domu zło nie odstąpi. "
Proverbs 17:14,"Jakby rozpętał kto fale, gdy kłótnia się wszczyna, ale zanim wybuchnie zwada, zaniechaj jej. "
Proverbs 17:15,"Kto uniewinnia złoczyńcę, albo potępia sprawiedliwego - ohydą są Wiekuistemu obydwaj. "
Proverbs 17:16,Cóż po pieniądzach w ręku głupca? dla zakupienia mądrości? Na to nie staje mu rozumu! 
Proverbs 17:17,"Każdego czasu miłuje przyjaciel prawdziwy, a stawia się on jako brat w nieszczęściu. "
Proverbs 17:18,"Człowiekiem bezmyślnym ten, który poręcza, który rękojmię daje za drugiego. "
Proverbs 17:19,"Miłuje występek, kto miłuje kłótnię, a kto podwoje swe podnosi, szuka ruiny. "
Proverbs 17:20,"Serce przewrotne nie znajdzie szczęścia, a kto językiem swym chytrzy, popadnie w niedolę. "
Proverbs 17:21,"Kto kpa spłodził, spłodził go na własne swe utrapienie; nie będzie się cieszył ojciec nikczemnika. "
Proverbs 17:22,Serce rozradowane przyspiesza uzdrowienie; ale duch zgnębiony wysusza kości. 
Proverbs 17:23,"Z zanadrza bierze niegodziwy wziątek, aby ścieżki prawa skrzywił. "
Proverbs 17:24,"Rozumny ma mądrość przed sobą, ale oczy głupca są na krańcu ziemi. "
Proverbs 17:25,"Strapieniem dla ojca jest syn głupi, a gorzką troską dla rodzicielki swojej. "
Proverbs 17:26,"Już to grzywną niewinnego karać jest sprawą nie dobrą; bić szlachetnych, to urąga wszelkiej słuszności. "
Proverbs 17:27,"Kto w słowach swych powściągliwy, zna rozum, a kto zimną krew zachowuje jest człowiekiem roztropnym. "
Proverbs 17:28,"Może i głupi gdy milczy za mędrca uchodzić, gdy wobec rozumnego usta swe zamyka. "
Proverbs 18:1,"Własnej żądzy swej szuka uparty, na każdą myśl zbawienną się obrusza. "
Proverbs 18:2,"Nie pożąda głupiec rozsądku, a tylko tego, co mu objawia serce jego. "
Proverbs 18:3,"Dokądkolwiek niegodziwy przychodzi, przychodzi też pogarda, a wraz z hańbą sromota. "
Proverbs 18:4,"Jako wody głębokie są słowa z ust męża, potok to rozlewający się, zdrój mądrości. "
Proverbs 18:5,Uwzględnianie osoby niegodziwego jest równie niedobrem jak uchylanie prawa sprawiedliwego w sądzie. 
Proverbs 18:6,"Wargi głupca wszczynają kłótnię, a usta jego pobudzają do bijatyk. "
Proverbs 18:7,"Usta głupca powodują jego ruinę, a są wargi jego zasadzką na jego życie. "
Proverbs 18:8,"Słowa zausznika są jak łakocie, a wnikają do tajników wnętrza. "
Proverbs 18:9,"Opieszały w sprawach swoich, brat to marnotrawcy. "
Proverbs 18:10,"Basztą silną imię Wiekuistego, do niej chroni się sprawiedliwy a ocalony zostaje. "
Proverbs 18:11,"Mienie bogatego jest miastem jego warownem, i niby murem wysokim w wyobraźni jego. "
Proverbs 18:12,"Przed upadkiem wynosi się serce człowieka, chwałę jednak poprzedza pokora. "
Proverbs 18:13,"Kto odpowiada zanim wysłuchał, temu poczytuje się to za głupotę i za wstyd. "
Proverbs 18:14,"Duch człowieka podtrzymuje go w jego cierpieniu, ale jeżeli duch zgnębiony, któż go podźwignie? "
Proverbs 18:15,"Serce rozumnego przyswaja sobie wiedzę, a ucho mędrców dąży do poznania. "
Proverbs 18:16,"Dar człowieka otwiera mu dostęp, a przed oblicze wielkich go wiedzie. "
Proverbs 18:17,Słuszność miewa pierwszy w sporze swoim; przychodzi jednak drugi i bada go. 
Proverbs 18:18,"Sporom kładzie koniec los, i ustanawia rozejm między silnymi. "
Proverbs 18:19,"Brat zdradzony, odporniejszy niż gród warowny, a swary ich niby zawory zamku. "
Proverbs 18:20,Z owoców ust człowieka nasyca się żywot jego; plonem warg swoich się nasyca. 
Proverbs 18:21,"Śmierć i życie są w mocy języka, a kto się nim lubuje, karmi się jego owocem. "
Proverbs 18:22,Kto znalazł żonę dobrą znalazł szczęście i dostąpił łaski od Wiekuistego. 
Proverbs 18:23,"Błagalnie przemawia biedny, a zuchwale odpowiada bogaty. "
Proverbs 18:24,"Kto licznych ma towarzyszy, ma ich ku własnej zagubie, ale bywa przyjaciel przywiązany szczerzej niż brat. "
Proverbs 19:1,"Lepszy biedny postępujący w prostocie swojej, niźli taki, który przewrotne ma usta a głupcem jest. "
Proverbs 19:2,"Już duszy bezrozumnej nie dobrze; ale kto rączych jest nóg, ten chybi. "
Proverbs 19:3,"Głupota człowieka skrzywia jego drogę, a na Wiekuistego sarka serce jego. "
Proverbs 19:4,"Bogactwo przysparza coraz więcej przyjaciół, od ubogiego jednak odłącza się i towarzysz jego. "
Proverbs 19:5,"Świadek fałszywy nie ujdzie bezkarnie, a kto kłamstwa wygłasza nie ocali się. "
Proverbs 19:6,"Wielu błaga oblicze hojnego, a każdy jest przyjacielem męża szczodrobliwego. "
Proverbs 19:7,"Wszyscy nawet bracia ubogiego nienawidzą go, o ileż bardziej usuwają się od niego towarzysze jego. Goni on za przyrzeczeniami ale niemasz ich. "
Proverbs 19:8,Kto nabiera rozumu miłuje życie swoje; kto rozwagę zachowuje znajdzie szczęście. 
Proverbs 19:9,"Świadek fałszywy nie ujdzie bezkarnie, a kto kłamstwa wygłasza zginie. "
Proverbs 19:10,"Nie przystoi dla błazna życie rozkoszne, a tem mniej dla niewolnika rządzić panami. "
Proverbs 19:11,"Rozum człowieka hamuje jego porywczość, a jest chwałą dla niego przebaczyć uchybienie. "
Proverbs 19:12,"Niby poryk lwa jest gniew króla, ale niby rosa na roślinność łaska jego. "
Proverbs 19:13,"Nieszczęściem dla ojca jest syn głupi, a wciąż ciekącą rynną swarliwość kobiety. "
Proverbs 19:14,"Dom i mienie jest spuścizną po ojcach, ale darem Wiekuistego żona rozumna. "
Proverbs 19:15,"Lenistwo pogrąża w sen głęboki, a dusza gnuśnego łaknąć musi. "
Proverbs 19:16,"Kto przykazanie zachowuje, zachowuje życie swoje; ale kto na drogi swe nie zważa, zginie. "
Proverbs 19:17,"Wiekuistemu pożycza, kto nad biednym się lituje, wynagrodzi mu On zasługę jego. "
Proverbs 19:18,"Karć syna swego póki jeszcze nadzieja, a na biadania jego nie zwracaj uwagi swojej. "
Proverbs 19:19,"Kto się wszakże gniewem unosi, musi karę odpuścić, bo zamiast ocalić jeszcze go gorszym uczynisz. "
Proverbs 19:20,"Słuchaj rady a przyjmuj napomnienie, abyś mądrości nabrał w przyszłości swojej. "
Proverbs 19:21,"Liczne są zamysły w sercu człowieka, ale postanowienie Wiekuistego, ono tylko się ostoi! "
Proverbs 19:22,"Rozkoszą człowieka jest miłość, którą świadczy; ale lepszym ubogi niż człek kłamliwy. "
Proverbs 19:23,Bojaźń przed Wiekuistym prowadzi do życia; kto ją posiada spocznie syty - nie będzie nawiedzony przez nieszczęście. 
Proverbs 19:24,"Gdy leniwy rękę do misy włoży, tedy jej nawet do ust nie powiedzie. "
Proverbs 19:25,"Gdy uderzysz szydercę, nabierze kiep rozumu, a gdy przyganisz rozsądnemu, pojmie on co wiedzieć należy. "
Proverbs 19:26,"Kto ojca ograbia, matkę wypędza, jest synem, który hańbę i wstyd przynosi. "
Proverbs 19:27,"Zaniechaj, synu mój, słuchać nauk takich, które chcą odwieźć od przestróg rozumnych. "
Proverbs 19:28,"Świadek nikczemny urąga sprawiedliwości, a usta niegodziwych pochłaniają chciwie złość. "
Proverbs 19:29,"Przygotowane są na szyderców kary, a razy na grzbiet kpów. "
Proverbs 20:1,"Szydercą czyni wino, zgiełkliwym ostry napój, a nie jest nikt mądrym, który się nim odurza. "
Proverbs 20:2,"Jako poryk lwa jest groza króla, kto go jątrzy grzeszy przeciw sobie. "
Proverbs 20:3,"Zaszczytem to dla męża stronić od kłótni, ale każdy głupiec je wszczyna. "
Proverbs 20:4,Dla zimna leniwy nie orze; ale gdy szukać będzie we żniwa nie znajdzie nic. 
Proverbs 20:5,"Niby głęboka woda spoczywa zamiar w sercu ludzkiem, ale mąż rozumny umie go na wierzch wydobyć. "
Proverbs 20:6,"Prawie każdy człowiek natrafia na człowieka mu życzliwego, ale wiernego przyjaciela, któż takiego znajdzie? "
Proverbs 20:7,Postępujący w nieskazitelności swej sprawiedliwy - szczęsne dzieci jego po nim! 
Proverbs 20:8,"Król zasiadający na tronie sprawiedliwości, rozwiewa oczyma swemi każdą niecność. "
Proverbs 20:9,"Któż powiedzieć może: zdjąłem zmazę z mego serca, czysty jestem od grzechów moich. "
Proverbs 20:10,"Dwojaka waga i dwojaka miara, - obie one ohydą Wiekuistemu. "
Proverbs 20:11,"Już chłopię poznać się daje w postępkach swoich, czy czystą będzie i prawą działalność jego. "
Proverbs 20:12,"Ucho, które słyszy, i oko, które widzi, obydwa utworzył Wiekuisty. "
Proverbs 20:13,"Nie kochaj się w spaniu, abyś nie zubożał; trzymaj oczy swe otwarte a nasycisz się chlebem. "
Proverbs 20:14,"Liche to, liche! mówi kupujący; ale gdy odchodzi chwali się. "
Proverbs 20:15,Jest złota i korali mnóstwo; ale klejnotem najcenniejszym są usta rozumne. 
Proverbs 20:16,"Zabierz mu szatę jego, gdyż za obcego zaręczył, a zabierz mu ją w zastaw za tę cudzą. "
Proverbs 20:17,"Słodkim człowiekowi chleb obłudy, w następstwie jednak napełniają się usta jego żwirem. "
Proverbs 20:18,"Utwierdzają się zamysły przez radę wspólną, a tylko rozważnymi sposobami prowadź wojnę. "
Proverbs 20:19,"Kto tajemnice zdradza, krąży jako oszczerca; przeto nie zadawaj się z takim, który usta swe rozwiera. "
Proverbs 20:20,"Kto ojcu albo matce swej złorzeczy, tego światło zgaśnie śród ponurej ciemności. "
Proverbs 20:21,"Spuścizna zdobyta szybko z początku, nie będzie błogosławiona na końcu. "
Proverbs 20:22,Nie powiadaj: Odpłacę złem; ufaj Wiekuistemu a dopomoże ci. 
Proverbs 20:23,"Ohydą Wiekuistemu jest dwojaka waga, a szale fałszywe nie dobra to rzecz. "
Proverbs 20:24,Przez Wiekuistego kierowane są kroki ludzkie; jakże by mógł człowiek wyrozumieć drogę swoją? 
Proverbs 20:25,Zasadzką to dla człowieka bez rozmysłu wołać: poświęcone! a następnie dopiero śluby rozważać. 
Proverbs 20:26,"Wydziela niegodziwych król mądry, i puszcza następnie koło po nich. "
Proverbs 20:27,Światłem Wiekuistego jest dusza człowieka; przenika ono wszystkie tajniki wnętrza. 
Proverbs 20:28,"Miłosierdzie i prawda strzegą króla, a wspiera on miłosierdziem tron swój. "
Proverbs 20:29,"Ozdobą młodzieńców jest ich siła, a strojem starców włos siwy. "
Proverbs 20:30,"Pręgi wrzynające się wyczyszczają zło, mianowicie cięgi wnikające do tajników wnętrza. "
Proverbs 21:1,Niby potoki wody jest serce króla w ręku Wiekuistego; dokądkolwiek Mu się podoba kieruje niem. 
Proverbs 21:2,"Każdą drogę swoją poczytuje człowiek za prostą, ale jest to Wiekuisty, który serca waży. "
Proverbs 21:3,Pełnienie sprawiedliwości i słuszności milsze Wiekuistemu niż ofiary rzeźne. 
Proverbs 21:4,"Wyniosłość oczu i nadętość serca, ta rola niegodziwych, jest sama już grzechem. "
Proverbs 21:5,Zamysły skrzętnego wiodą do dostatku; ale każdy gorączkujący się dochodzi tylko do nędzy. 
Proverbs 21:6,"Skarby, kłamliwym językiem zdobyte, są jako tchnienie ulotne takich, którzy śmierci szukają. "
Proverbs 21:7,"Łupieztwo niegodziwych pociągnie ich za sobą, wzbraniają się bowiem słuszność pełnić. "
Proverbs 21:8,"Krętą jest droga człowieka wyrodnego, czysty jednak - prawą jest działalność jego. "
Proverbs 21:9,"Lepiej na okapie dachu mieszkać, niż z kobietą swarliwą w domu wspólnym. "
Proverbs 21:10,Dusza niegodziwca łaknie złego; nie znajdzie u niego zmiłowania i własny towarzysz. 
Proverbs 21:11,"Gdy się nakłada karę na szydercę, nabiera kiep rozumu, ale gdy się naucza mądrego, nabywa on doświadczenia. "
Proverbs 21:12,"Zastanawia się sprawiedliwy nad domem niegodziwego, gdy On niegodziwych w niedolę wtrącił. "
Proverbs 21:13,"Kto na wołanie biednego ucho swe zatyka, ten i sam wołać będzie a nie znajdzie posłuchu. "
Proverbs 21:14,"Dar tajemny uśmierza gniew, a datek w zanadrzu silną zapalczywość. "
Proverbs 21:15,"Radością jest dla sprawiedliwego sprawiedliwość spełnić, ale zgrozą dla złoczyńców. "
Proverbs 21:16,"Człowiek, który z drogi rozsądku zbacza, spocznie niezadługo w zgromadzeniu cieni. "
Proverbs 21:17,"W niedostatek wpada, kto w rozkoszach się lubuje; kto miłuje wino i olejki nie zbogaci się. "
Proverbs 21:18,"Okupem za sprawiedliwego będzie niegodziwy, a miejsce prawych zajmie przeniewierca. "
Proverbs 21:19,"Lepiej w pustym kraju zamieszkać, aniżeli z kobietą swarliwą i złośliwą. "
Proverbs 21:20,"Skarb drogocenny i oliwa jest w siedzibie mędrca, ale człowiek głupi marnuje go. "
Proverbs 21:21,"Kto za cnotą i miłosierdziem dąży, znajduje życie, cnotę i cześć. "
Proverbs 21:22,"Na miasto mocarzy nachodzi mędrzec i burzy warownię, na której polegało. "
Proverbs 21:23,"Kto strzeże ust i języka swego, ochrania od utrapień życie swoje. "
Proverbs 21:24,"Butny, zuchwały, szydercą zwany, działa w szale pychy. "
Proverbs 21:25,"Pożądliwość próżniaka zabija go, bo wzdragają się ręce jego pracować. "
Proverbs 21:26,"Bezustannie pała on pożądliwością, sprawiedliwy jednak użycza a nie szczędzi. "
Proverbs 21:27,"Ohydą jest ofiara niegodziwego, zwłaszcza gdy ją za sprośny czyn składa. "
Proverbs 21:28,"Świadek kłamliwy zginie, kto jednak świadczy co słyszał, będzie statecznie mówił. "
Proverbs 21:29,"Harde oblicze pokazuje człowiek niegodziwy, prawy jednak prostuje postępowanie swoje. "
Proverbs 21:30,"Niemasz mądrości, ani rozumu, ani rady wobec Wiekuistego. "
Proverbs 21:31,"Rumak przyszykowany na dzień boju, ale od Wiekuistego przychodzi zwycięstwo. "
Proverbs 22:1,"Cenniejszem imię nad bogactwo wielkie, nad srebro i złoto wziętość dobra. "
Proverbs 22:2,Bogaty i biedny stykają się wzajemnie: stwórcą ich obudwu Wiekuisty. 
Proverbs 22:3,Mądry przewiduje nieszczęście i chroni się; głupcy zapędzają się i muszą pokutować. 
Proverbs 22:4,"Za pokorą i bogobojnością idzie bogactwo, cześć i życie. "
Proverbs 22:5,"Ciernie i zasadzki są na drodze przewrotnego, kto życia swego strzeże, stroni od nich. "
Proverbs 22:6,Wychowuj chłopca według drogi jego; i wtedy gdy się zestarzeje nie zboczy od niej. 
Proverbs 22:7,"Bogaty nad ubogimi panuje, a jest dłużnik sługą wierzyciela. "
Proverbs 22:8,"Kto krzywdę wysiewa zbierze niedolę, a bicz jego zaciekłości się skończy. "
Proverbs 22:9,"Kto życzliwe ma oko, ubłogosławiony będzie, albowiem udziela chleba swego biednemu. "
Proverbs 22:10,"Wypędź szydercę a ustanie zwada, a uspokoi się spór i sromota. "
Proverbs 22:11,"Miłuje On tego, kto ma serce czyste; czyje usta wdzięczne tego przyjacielem król. "
Proverbs 22:12,"Oczy Wiekuistego ochraniają mężów poznania, ale sprawom przeniewiercy gotuje upadek. "
Proverbs 22:13,"Rzecze leniwy: lew na drodze, w pośrodku ulicy mogę być zamordowany. "
Proverbs 22:14,"Jamą głęboką są usta kobiet cudzych; przeklęty od Wiekuistego, wpada tam. "
Proverbs 22:15,"Jeżeli głupota przylgnęła do serca chłopca, rózga napomnienia oddali ją od niego. "
Proverbs 22:16,"Gnębi się nieraz biednego, aby mu mienia przysporzyć; daje się bogatemu, aby go w nędzę wtrącić. "
Proverbs 22:17,"Nakłoń ucho i słuchaj słów mędrców, a skieruj twe serce ku nauce mojej. "
Proverbs 22:18,"Bo błogo ci, jeśli je zachowasz we wnętrzu swojem, jeśli się utwierdzą razem na ustach twoich. "
Proverbs 22:19,"Abyś w Wiekuistym miał zaufanie, wyłuszczam ci je dzisiaj, zwłaszcza tobie. "
Proverbs 22:20,"Wszak napisałem ci już prawidła, wraz z radami i objaśnieniami. "
Proverbs 22:21,"Aby cię poznajomić z istotą słów prawdy, abyś słowa prawdy mógł podać tym, którzy rady twej zasięgną. "
Proverbs 22:22,"Nie krzywdź biednego dlatego że biedny, a nie gnęb ubogiego w bramie. "
Proverbs 22:23,"Albowiem Wiekuisty poprowadzi ich sprawę, a zabierze życie tym, którzy ich ograbiają. "
Proverbs 22:24,Nie spoufalaj się z popędliwym; a z człowiekiem zapalczywym się nie zadawaj. 
Proverbs 22:25,"Abyś się nie nauczył ścieżek jego, a nie przygotował sideł dla duszy twojej. "
Proverbs 22:26,"Nie bądź z tych, którzy rękę dają, którzy za długi zaręczają. "
Proverbs 22:27,"Bo jeślibyś nie miał czem zapłacić, czemu mają zabrać pościel twą z pod ciebie. "
Proverbs 22:28,"Nie przesuwaj granicy odwiecznej, którą ustanowili ojcowie twoi. "
Proverbs 22:29,"Jeżeliś zauważył człowieka biegłego w swym zawodzie, przed obliczem królów on stanie, choć nie ostoi się przed czernią. "
Proverbs 23:1,"Jeżeli zasiądziesz do uczty z władcą, rozważ dobrze kogo masz przed sobą. "
Proverbs 23:2,"Inaczej kładziesz nóż na własne gardło, jeśli chciwy jesteś. "
Proverbs 23:3,"Nie pożądaj jego łakoci, bo chleb to zwodniczy. "
Proverbs 23:4,"Nie wysilaj się na zbieranie bogactw, z własnej rozwagi twej zaniechaj. "
Proverbs 23:5,"Azali puścisz oczy twoje w pogoń za tem, co zniknie? Niezawodnie bowiem uczyni sobie skrzydła, niby orzeł, który ku niebu ulatuje. "
Proverbs 23:6,"Nie pożywaj chleba nieżyczliwego, a nie pożądaj łakoci jego. "
Proverbs 23:7,"Gdyż jakby obliczał w duszy - już taki on; jedz i pij, powiada tobie, ale serce jego nie jest z tobą. "
Proverbs 23:8,"Kęs, któryś spożył chciałbyś znowu wyplunąć, a straciłeś daremnie uprzejme twe słowa. "
Proverbs 23:9,"W uszy głupca nie rozprawiaj, bo on tylko pogardę ma dla rozumnych słów twoich. "
Proverbs 23:10,"Nie przesuwaj granicy odwiecznej, a w pole sierot nie wkraczaj. "
Proverbs 23:11,Albowiem wybawca ich mocny - On poprowadzi sprawę ich z tobą! 
Proverbs 23:12,"Skieruj serce twe ku napomnieniu, a uszy twoje ku słowom rozumnym. "
Proverbs 23:13,"Nie szczędź chłopcu napomnienia; jeżeli oćwiczysz go rózgą, nie umrze. "
Proverbs 23:14,"Ty wprawdzie rózgą go ćwiczysz, ale duszę jego z przepaści wybawiasz. "
Proverbs 23:15,"Synu mój, jeśli serce twe mądrości nabierze, ucieszy się i serce moje we mnie. "
Proverbs 23:16,"Zadrżą też radością wnętrza moje, gdy usta twe wygłoszą rzeczy proste. "
Proverbs 23:17,"Niechaj nie zajrzy serce twe grzesznym, lecz bojaźni Wiekuistego trzymaj się ustawicznie. "
Proverbs 23:18,"Bo zaprawdę, jest jeszcze przyszłość, a nadzieja twoja nie zaginie. "
Proverbs 23:19,"Posłuchaj ty, synu mój, a nabierz mądrości, a skieruj serce twe na prostą drogę. "
Proverbs 23:20,"Nie przebywaj z tymi, którzy się opijają winem, którzy się mięsiwem obżerają. "
Proverbs 23:21,"Bo opój i żarłok zubożeje, a w łachmany przyodziewa ospałość. "
Proverbs 23:22,"Słuchaj ojca twego, który cię spłodził, a nie pogardzaj matką twoją przeto, że się zestarzała. "
Proverbs 23:23,"Prawdę nabywaj, a nie sprzedawaj, mądrość, karność i rozwagę. "
Proverbs 23:24,Głośno się raduje ojciec cnotliwego; kto zrodził mędrca cieszy się nim. 
Proverbs 23:25,"Niechajże się cieszy ojciec twój i matka twoja, niechże się raduje ta, która cię urodziła. "
Proverbs 23:26,"Oddaj mi, synu mój, serce twoje, a twoje oczy oby drogi moje umiłowały. "
Proverbs 23:27,"Gdyż jamą głęboką jest nierządnica, a ciasną studnią obca. "
Proverbs 23:28,"Nadto ona jako rozbójnik czyha, a wiarołomnych wpośród ludzi mnoży. "
Proverbs 23:29,Komuż bieda dolega? komu cierpienie? komu swary? komu żale? komuż rany bez przyczyny? komu zaczerwienione oczy? 
Proverbs 23:30,"Tym, którzy do późna przesiadują przy winie, którzy przychodzą, by napój wypróbować. "
Proverbs 23:31,"Nie spoglądaj na wino jak się czerwieni, jak w puharze się perli, jak gładko się ześlizguje. "
Proverbs 23:32,"W końcu jak wąż kąsa, jak bazyliszek jadem pryska. "
Proverbs 23:33,"Oczy twoje dziwne rzeczy widzą, a serce twoje przewrotności prawi. "
Proverbs 23:34,"A jesteś jako ten, który w pośrodku morza leży a na wierzchołku masztu śpi. "
Proverbs 23:35,"""Pobili mnie, nie zaznałem bólu; potłukli mnie, nie odczułem tego. Kiedyż się rozbudzę? Rozpocznę na nowo, będę go dalej szukał!"" "
Proverbs 24:1,"Nie zajrzyj ludziom niecnym, a nie pragnij przebywać z nimi. "
Proverbs 24:2,"Gdyż o grabieży rozmyśla serce ich, a o krzywdzie rozprawiają ich usta. "
Proverbs 24:3,"Mądrością bywa dom zbudowany, a roztropnością tylko utwierdzony. "
Proverbs 24:4,"Rozwagą też napełniają się komory, wszelakiem mieniem kosztownem i przyjemnem. "
Proverbs 24:5,Człowiek mądry wyposażony jest siłą; a mąż roztropny objawia moc. 
Proverbs 24:6,"Albowiem rozważnymi sposobami prowadzić należy wojnę, a zwycięztwo jest tam, gdzie dużo radców. "
Proverbs 24:7,Niedościgłą dla głupca mądrość; nie otwiera on w bramie ust swoich. 
Proverbs 24:8,"Kto szkodzić zamierza, tego mistrzem niecności nazywają. "
Proverbs 24:9,"Przedsięwzięciem niedorzecznem jest grzech, a ohydą ludziom szyderca. "
Proverbs 24:10,"Jeśliś zwątpił w dniu niedoli, wątłą też siła twoja. "
Proverbs 24:11,"Wybawiaj wleczonych na śmierć, a gdy na rzeź się potaczają, staraj się temu zapobiedz. "
Proverbs 24:12,"Jeślibyś rzekł: Myśmy o tem nie wiedzieli! Zaprawdę, Ten co serca bada, On to przenika, a który nad duszą twą czuwa, On to wie, i odpłaci człowiekowi wedle czynu jego. "
Proverbs 24:13,"Pożywaj, synu mój, miód, gdyż smaczny jest, a patokę, gdyż słodka dla podniebienia twojego. "
Proverbs 24:14,"Ale tak samo poczytaj mądrość dla duszy twojej; Jeśliś ją pozyskał, jest przyszłość, a nadzieja twoja nie zaginie. "
Proverbs 24:15,"Nie wypatruj, niegodziwcze, sadyby sprawiedliwego, a nie opustoszaj miejsca wypoczynku jego. "
Proverbs 24:16,"Bo siedmiokrotnie pada sprawiedliwy a dźwiga się znowu, ale niegodziwi gdy się potkną, pozostaną w nieszczęściu. "
Proverbs 24:17,"Gdy upadł wróg twój nie ciesz się, a gdy się potknął niechaj nie raduje się serce twoje. "
Proverbs 24:18,"Aby tego Wiekuisty nie ujrzał, a na ten widok się obruszył, tak iżby odwrócił od niego gniew swój na ciebie. "
Proverbs 24:19,"Nie oburzaj się na złoczyńców, nie zajrzyj niegodziwym. "
Proverbs 24:20,Bo niemasz przyszłości dla niecnych; pochodnia niegodziwych zgaśnie. 
Proverbs 24:21,"Obawiaj się Wiekuistego, synu mój, i króla; z wichrzycielami się nie zadawaj. "
Proverbs 24:22,"Albowiem nagle nastanie ich ruina, a klęska obydwóch, któż ją przewidzi? "
Proverbs 24:23,I te wyrzeczenia pochodzą od mędrców: Uwzględnianie osób w sądzie jest rzeczą niegodziwą. 
Proverbs 24:24,"Kto do niegodziwca powiada: tyś sprawiedliwy, tego przeklinać będą ludy, temu złorzeczyć będą narody. "
Proverbs 24:25,"Ale, tym, którzy wyświetlają, błogo im, a spłynie na nich błogosławieństwo dobrych. "
Proverbs 24:26,"W usta całuje, kto właściwą odpowiedź daje. "
Proverbs 24:27,"Urządź na zewnątrz sprawy twoje, przyszykuj je na polu sobie, a następnie dopiero wybuduj dom swój. "
Proverbs 24:28,Nie bądź niepowołanym świadkiem przeciw bliźniemu twemu; czyżbyś chciał zwodzić ustami swojemi? 
Proverbs 24:29,"Nie mów: Jako on mi uczynił, tak uczynię jemu; odpłacę temu człowiekowi wedle zasługi jego. "
Proverbs 24:30,"Mimo pola człowieka opieszałego przechodziłem, i mimo winnicy człowieka bezmyślnego. "
Proverbs 24:31,"A oto zarosła cała pokrzywą, powierzchnia jej pokryta była chwastem, a ogrodzenie jej kamienne było rozwalone. "
Proverbs 24:32,"Ja zaś patrzałem, zwróciłem na to uwagę moją, spojrzałem, i powziąłem ztąd przestrogę. "
Proverbs 24:33,"Tak, jeszcze cokolwiek się przespać, cokolwiek podrzemać, cokolwiek składać ręce - dla wypoczynku. "
Proverbs 24:34,"Aż nadchodzi jako włóczęga ubóstwo twoje, a niedostatek twój jako tarczą zbrojny. "
Proverbs 25:1,"Oto również przysłowia Salomona, które spisali mężowie Chiskjasza, króla judzkiego. "
Proverbs 25:2,"Chwałą Boga jest rzecz zataić, ale chwałą króla rzecz zbadać. "
Proverbs 25:3,Niebo wzwyż a ziemia w głąb - a serce królów niezbadane. 
Proverbs 25:4,"Niechaj się żużle z srebra wydzielą, a uda się złotnikowi naczynie. "
Proverbs 25:5,"Niechaj niegodziwych z przed oblicza króla usuną, a utrwali się sprawiedliwością tron jego. "
Proverbs 25:6,"Nie pysznij się wobec króla, a na miejscu wielkich nie stawaj. "
Proverbs 25:7,"Albowiem lepiej, aby ci powiedziano: posuń się wyżej, niż, aby cię poniżono przed znakomitym, dlatego że się podniosły oczy twoje. "
Proverbs 25:8,"Nie występuj skwapliwie do sporu, bo cóż poczniesz w następstwie, gdy cię przeciwnik twój zawstydzi? "
Proverbs 25:9,"Prowadź spór twój z bliźnim, ale tajemnicy cudzej nie zdradzaj. "
Proverbs 25:10,"Aby cię nie lżył, kto to usłyszy, i aby niesława twoja nigdy już nie ustała. "
Proverbs 25:11,"Złote jabłuszka na cyzelowanych naczyniach srebrnych, tak słowo wypowiedziane stosownie do właściwych swych okoliczności. "
Proverbs 25:12,"Kolczyk złoty z klejnotem błyszczącym, tak mówca mądry wobec uważnego ucha. "
Proverbs 25:13,"Jako chłód śnieżny w porze żniwa, tak posłaniec wierny mocodawcom swoim; orzeźwia on duszę pana swego. "
Proverbs 25:14,Chmury i wiatr a deszczu brak - tak człowiek chełpiący się darem zwodniczym. 
Proverbs 25:15,"Cierpliwością daje się książę ugiąć, a język łagodny kruszy kości. "
Proverbs 25:16,"Jeśliś miód znalazł, pożywaj podostatkiem, abyś się nim nie przesycił a go znowu nie zrzucił. "
Proverbs 25:17,"Rzadziej stawiaj nogę w domu przyjaciela twego, aby się nie przesycił tobą, a nie znienawidził cię. "
Proverbs 25:18,"Młot i miecz i strzała ostra, tak człowiek, składający przeciw bliźniemu fałszywe świadectwo. "
Proverbs 25:19,"Ząb spróchniały i noga chwiejna, tak poleganie na zdrajcy w dzień niedoli. "
Proverbs 25:20,"Zrzucającym szaty w dniu chłodnym, rozlewającym ocet na ług, jest wyśpiewujący pieśni sercu znękanemu. "
Proverbs 25:21,"Jeżeli nieprzyjaciel twój łaknie, nakarm go chlebem, jeżeli pragnie napój go wodą. "
Proverbs 25:22,Inaczej zgarniałbyś zarzewia na głowę jego - tobie zaś zapłaci Wiekuisty. 
Proverbs 25:23,"Wiatr północny sprowadza deszcz, a twarze zasępione mowy uszczypliwe. "
Proverbs 25:24,"Lepiej na okapie dachu mieszkać, niż z kobietą swarliwą w wspólnym domu. "
Proverbs 25:25,"Woda zimna dla spragnionej duszy, a wieść pomyślna z ziemi dalekiej. "
Proverbs 25:26,"Źródło mętne i krynica zepsuta, - a sprawiedliwy, który wobec niegodziwego się ugina. "
Proverbs 25:27,"Zbytnie objadanie się miodem jest niezdrowe, a zbyt natężone poszukiwanie sławy, niesławą. "
Proverbs 25:28,"Miastem otwartem, pozbawionem już muru, człowiek nie mający hamulca dla ducha swojego. "
Proverbs 26:1,"Jak śnieg w lecie, jak deszcz we żniwa, tak nie przystoi cześć głupiemu. "
Proverbs 26:2,"Jak wróbel do pierzchania, jak jaskółka do odlotu, tak i klątwa niezasłużona - nie spełnia się. "
Proverbs 26:3,"Bicz na konia, wędzidło na osła, a rózga na grzbiet błaznów. "
Proverbs 26:4,"Nie odpowiadaj błaznowi wedle głupoty jego, abyś się z nim sam na równi nie postawił. "
Proverbs 26:5,"Odpowiedz błaznowi wedle głupoty jego, aby się nie uważał za mędrca w własnych oczach. "
Proverbs 26:6,"Jakby nogi sobie obciął, a krzywdę połknął, kto załatwia sprawy przez błazna. "
Proverbs 26:7,"Zwisają golenie u chromego, a przysłowie z ust błaznów. "
Proverbs 26:8,"Jak gdyby przywiązywał kamień do procy, tak ten, który składa cześć błaznowi. "
Proverbs 26:9,"Cierń wniknął w rękę opoja, a przypowieść w usta błaznów. "
Proverbs 26:10,"Możny rzuca postrach na wszystkich, jeżeli przyjmuje do służby błaznów i włóczęgów. "
Proverbs 26:11,"Jak pies wraca do plwocin swoich, tak powtarza błazen swoją niedorzeczność. "
Proverbs 26:12,"Jeżeli widzisz człowieka, który się sam za mędrca poczytuje - tedy spodziewaj się po błaźnie więcej niż po nim. "
Proverbs 26:13,"Leniwy powiada: lew na drodze, lew pośrodku ulic. "
Proverbs 26:14,"Obracają się drzwi na zawiasach swoich, a leniwiec na swem łożu. "
Proverbs 26:15,"Gdy leniwy rękę do misy włożył, za ciężko mu ją znowu do ust powieść. "
Proverbs 26:16,"Mędrszy leniwy w oczach swoich, niżeli siedmiu, zdolnych trafnie odpowiadać. "
Proverbs 26:17,"Psa za uszy pociąga, przechodzień, unoszący się nad kłótnią, która go nie obchodzi. "
Proverbs 26:18,"Jak szaleniec, rzucający strzały płomienne i pociski śmiertelne, "
Proverbs 26:19,"Tak ten, który bliźniego swego oszukał, a następnie powiada: jam wszak żartował tylko. "
Proverbs 26:20,"Gdzie drew nie staje, gaśnie ogień, a gdzie zausznika niema, ucicha kłótnia. "
Proverbs 26:21,"Węgle do żaru, a drwa do ognia, a człowiek swarliwy do wzniecania waśni. "
Proverbs 26:22,"Słowa zausznika są jak łakocie, a wnikają głęboko do tajników wnętrza. "
Proverbs 26:23,"Srebrną pianą, którą pokryta skorupa, są płomienne usta a serce niecne. "
Proverbs 26:24,"Ustami swemi zmyśla nieprzyjaciel, ale we wnętrzu swojem ukrywa zdradę. "
Proverbs 26:25,"Gdy wdzięcznym przemawia głosem nie dowierzaj mu, bo siedmioraka ohyda w sercu jego. "
Proverbs 26:26,"Choćby się nienawiść obłudą okrywała, to jednak złość jej publicznie się objawi. "
Proverbs 26:27,"Kto dół kopie wpadnie weń, a kto kamień wtacza, na tego napowrót spadnie. "
Proverbs 26:28,"Język kłamliwy nienawidzi swych gnębionych, a usta gładkie przygotowują upadek. "
Proverbs 27:1,"Nie przechwalaj się dniem jutrzejszym, nie wiesz bowiem co może zrodzić dzień dzisiejszy. "
Proverbs 27:2,"Niechaj chwali cię inny a nie usta twoje, obcy a nie własne twe wargi. "
Proverbs 27:3,Ciężar kamienia i waga piasku - ale gniew błazna od obu cięższy. 
Proverbs 27:4,Zapalczywości okrucieństwo i gniewu poryw - ale któż ostoi się wobec zazdrości? 
Proverbs 27:5,"Lepszą przygana jawna, niż przyjaźń skryta. "
Proverbs 27:6,"Szczere są rany przez przyjaciela zadane, ale zbyt obfite są pocałunki wroga. "
Proverbs 27:7,"Syty i patokę podepcze, głodny znajduje każdą gorycz słodką. "
Proverbs 27:8,"Jak ptak który uleciał od gniazda swego, tak człowiek który musiał ujść z miejsca swego. "
Proverbs 27:9,"Olejek i kadzidło rozweselają serce, ale więcej słodkie słowo przyjaciela z gotowej do rady duszy. "
Proverbs 27:10,"Przyjaciela twego i przyjaciela ojca twego nie opuszczaj, a do domu brata twego nie wchodź w dzień nieszczęścia twojego. Lepszy sąsiad bliski, niżeli brat daleki. "
Proverbs 27:11,"Mądrym się stań, synu mój, a rozraduj serce moje abym temu, który mi urąga mógł odpowiedzieć. "
Proverbs 27:12,Mądry przewiduje nieszczęście i chroni się; głupcy zapędzają się i muszą pokutować. 
Proverbs 27:13,"Zabierz mu szatę, gdyż za obcego zaręczył, a za tę cudzą zabierz mu ją w zastaw. "
Proverbs 27:14,"Kto bliźniego swego donośnym głosem, wczesnym rankiem błogosławieństwem wita, temu to za klątwę bywa poczytane. "
Proverbs 27:15,"Ciekąca wciąż rynna w dniu dżdżystym, a kobieta swarliwa podobne do siebie. "
Proverbs 27:16,"Ktoby ją chciał powstrzymać, powstrzyma wiatr, albo oliwę, na którą prawicą swoją się natknął. "
Proverbs 27:17,"Żelazo żelazem się ostrzy, a jeden człowiek niechaj wygładza wejrzenie drugiego. "
Proverbs 27:18,"Kto figowe drzewo pielęgnuje będzie pożywał owocu jego, a kto pana swego dogląda zjedna sobie szacunek. "
Proverbs 27:19,"Jak w wodzie oblicze ku obliczu się zwraca, tak serce człowieka ku sercu. "
Proverbs 27:20,Przepaść i otchłań nie mają nigdy dosyć; tak są i oczy ludzkie nienasycone. 
Proverbs 27:21,"Tygiel dla srebra, a retorta dla złota, a człowieka ocenia się podług sławy jego. "
Proverbs 27:22,"Choćbyś błazna w moździerzu utłukł, wpośród krupy stęporem, toby jednak głupota jego nie oddzieliła się od niego. "
Proverbs 27:23,"Doglądaj starannie stanu stad twoich, a miej pieczę o trzodach. "
Proverbs 27:24,"Bo nie wiecznie trwa dobrobyt, a czyż przechodzi nawet korona od pokolenia do pokolenia? "
Proverbs 27:25,"Gdy zniknie trawa, a świeża ruń się ukaże, a zebrane będą zioła górskie, "
Proverbs 27:26,"Wtedy dostarczą ci jagnięta przyodziewku, a będziesz miał kozły w zamian pola. "
Proverbs 27:27,"I koziego mleka podostatkiem na chleb twój, i na chleb domu twego i na żywność dla służebnic twoich. "
Proverbs 28:1,"Uciekają, choć ich nikt nie ściga, niegodziwi, ale sprawiedliwi są jako młody lew pełni ufności. "
Proverbs 28:2,"Wskutek buntu w kraju są liczni jego władcy, ale pod mężem rozumnym, doświadczonym, trwa prawo. "
Proverbs 28:3,"Człowiek ubogi, gnębiący biednych, jest jak deszcz ulewny który chleba nie przynosi. "
Proverbs 28:4,"Ci, którzy naukę porzucają, sławią niegodziwych; ale ci, którzy nauki przestrzegają, oburzają się na nich. "
Proverbs 28:5,"Ludzie niecni nie rozumieją prawa; ci jednak, którzy Wiekuistego szukają, pojmują je w zupełności. "
Proverbs 28:6,"Lepszy biedny, postępujący w swej uczciwości, niżeli przewrotny w swych drogach a przytem bogaty. "
Proverbs 28:7,"Kto zachowuje naukę, jest rozumnym, a kto z marnotrawcami się kojarzy, hańbi swego ojca. "
Proverbs 28:8,"Kto mienie swe lichwą i przyrostem mnoży, gromadzi je dla tego, który nad biednymi się ulituje. "
Proverbs 28:9,"Kto odwraca swe ucho, aby nauki nie słuchał, tego modlitwa nawet jest wstrętną. "
Proverbs 28:10,"Kto prawych na złą drogę zwodzi, ten wpadnie sam w zasadzkę swoję; uczciwi jednak odziedziczą dobro. "
Proverbs 28:11,Za mądrego się poczytuje człowiek bogaty; ale ubogi rozumny przenika go. 
Proverbs 28:12,"Gdy sprawiedliwi się radują, wzmaga się świetność; ale gdy niegodziwi się podnoszą, ukrywają się ludzie. "
Proverbs 28:13,Kto przewinienia swe ukrywa nie znajdzie powodzenia; ale kto je wyznaje i porzuca uzyska współczucie. 
Proverbs 28:14,"Szczęsny człowiek, który się wciąż obawia; kto jednak serce swe ukrnąbrnia wpadnie w nieszczęście. "
Proverbs 28:15,Jako lew ryczący i niedźwiedź łaknący jest władca niegodziwy nad ludem ubogim. 
Proverbs 28:16,"Książę bezrozumny, dopuszczający się licznych nadużyć! Kto nieprawego zysku nienawidzi będzie długo żył. "
Proverbs 28:17,"Człowiek gnębiony krwią zamordowanego, musi aż do grobu uciekać, a nikt go nie wesprze. "
Proverbs 28:18,Kto uczciwie postępuje będzie wybawiony; kto jednak przewrotnych jest dróg runie w jednej chwili. 
Proverbs 28:19,Kto rolę swą uprawia nasyci się chlebem; ale kto za marnościami się ugania nasyci się nędzą. 
Proverbs 28:20,"Człowiekowi rzetelnemu towarzyszy wiele błogosławieństw; ale komu śpieszno się zbogacić, ten nie ujdzie bezkarnie. "
Proverbs 28:21,Stronność jest rzeczą niegodziwą; ale już dla kęsa chleba może zawinić człowiek. 
Proverbs 28:22,"Trzęsie się do bogactwa człowiek zazdrosny, a nie rozważa, że niedostatek nań spadnie. "
Proverbs 28:23,"Kto człowiekowi przygania, znajdzie w następstwie więcej upodobania, niż ten, który językiem się przychlebia. "
Proverbs 28:24,"Kto ojca albo matkę swą ograbia, a twierdzi, że to nie grzech, ten jest sojusznikiem niszczyciela. "
Proverbs 28:25,Chciwy wznieca swary; ale kto na Wiekuistym polega utuczony będzie. 
Proverbs 28:26,Kto własnemu sercu ufa jest głupcem; kto jednak w mądrości postępuje ocalonym będzie. 
Proverbs 28:27,"Kto biednemu użycza nie przyczynia sobie niedostatku; ale kto oczy swe odwraca, obfituje w przekleństwa. "
Proverbs 28:28,"Gdy niegodziwi się wznoszą, ukrywają się ludzie; ale gdy giną, mnożą się sprawiedliwi. "
Proverbs 29:1,"Człowiek napominany a krnąbrny, nagle skruszony będzie, a to już nieuleczalnie. "
Proverbs 29:2,"Gdy sprawiedliwi się mnożą cieszy się lud, ale gdy niegodziwy panuje wzdycha lud. "
Proverbs 29:3,"Kto mądrość miłuje sprawia radość ojcu swojemu, ale kto za nierządnicami się ugania trwoni mienie. "
Proverbs 29:4,"Król utwierdza sprawiedliwością kraj; ale kto podatki mnoży, niszczy go. "
Proverbs 29:5,"Człowiek schlebiający bliźniemu swemu, rozpościera sieć przed stopami jego. "
Proverbs 29:6,W występku człowieka niecnego kryją się dlań sidła; ale sprawiedliwy może się weselić i radować. 
Proverbs 29:7,Sprawiedliwy zapoznaje się ze sprawą biednych; niegodziwy nie zasięga o tem wiadomości. 
Proverbs 29:8,Mężowie szyderstwa wprawiają miasto w wzburzenie; mędrcy jednak uśmierzają rozjątrzenie. 
Proverbs 29:9,"Gdy mędrzec z błaznem spór toczy, czy ten się gniewa, czy śmieje, nie daje spokoju. "
Proverbs 29:10,Ludzie krwi żądni nienawidzą uczciwego; ale prawi troszczą się o jego życie. 
Proverbs 29:11,Cały gniew swój wyrzuca głupiec; ale mędrzec umie go powolnością uciszyć. 
Proverbs 29:12,"Gdy władca na słowa kłamstwa zważa, niegodziwi wszyscy słudzy jego. "
Proverbs 29:13,Biedny i wyzyskiwacz się stykają; oświeca oczy obydwóch Wiekuisty. 
Proverbs 29:14,"Król, który biednym wiernie sprawiedliwość wymierza, tego tron na wieki się ostoi. "
Proverbs 29:15,"Rózga i napomnienie daje mądrość, ale chłopiec rozpasany hańbi matkę swoją. "
Proverbs 29:16,"Gdy niegodziwi się mnożą, mnoży się występek; ale sprawiedliwi ujrzą upadek ich. "
Proverbs 29:17,"Karć syna twojego, a sprawi ci zadowolenie, a da rozkosz duszy twojej. "
Proverbs 29:18,"W braku proroctwa rozprzęga się lud; ale szczęsny ten, który przestrzega nauki. "
Proverbs 29:19,"Słowami nie daje się sługa poprawić, bo choć je pojmie, nie zastosuje się do nich. "
Proverbs 29:20,Jeżeli zobaczysz człowieka porywczego w swych słowach - tedy więcej nadziei dla głupca niż dla niego. 
Proverbs 29:21,"Jeżeli kto od młodości sługę swego rozpieszcza, to ten ostatecznie darmozjadem się stanie. "
Proverbs 29:22,"Człowiek pochopny do gniewu podnieca swary, a zapalczywy dopuszcza się wielu występków. "
Proverbs 29:23,"Duma człowieka poniży go, ale pokorny dostąpi chwały. "
Proverbs 29:24,"Kto z złodziejem się dzieli, nienawidzi własnego życia; słyszy on klątwę, ale nie wyjawia. "
Proverbs 29:25,Strach przed ludźmi prowadzi do zguby; ale kto Wiekuistemu zaufał znajdzie obronę. 
Proverbs 29:26,"Wielu szuka oblicza władcy, ale od Wiekuistego przychodzi prawo człowieka. "
Proverbs 29:27,"Zgrozą dla sprawiedliwych jest człowiek bezprawia, a zgrozą dla niegodziwca ten, który prosto postępuje. "
Proverbs 30:1,"Słowa Agura, syna Jaki, z Masy; orzeczenie tego męża do Ityela, i Uchala. "
Proverbs 30:2,"Zaprawdę, bardziej ja niedoświadczony niż mąż którykolwiek, a nie posiadam nawet rozumu pospolitego człowieka. "
Proverbs 30:3,"Nie uczyłem się też mądrości, a miałżebym wiedzę o świętym posiadać? "
Proverbs 30:4,"Któż wstąpił do nieba i zeszedł? Któż zebrał wiatr w garście swoje? Któż ścisnął wody w szatę? Któż utwierdził wszystkie krańce ziemi? Jakież imię jego, albo jakież imię syna jego - jeśli to wiesz! "
Proverbs 30:5,"Każde słowo Boże przeczyste; tarczą On tym, którzy się doń chronią. "
Proverbs 30:6,"Nie dodawaj nic do słów Jego, aby cię do odpowiedzialności nie pociągnął, i abyś kłamcą się nie okazał. "
Proverbs 30:7,Dwóch rzeczy żądam od Ciebie; nie odmawiaj mi ich zanim umrę: 
Proverbs 30:8,Fałsz i słowo kłamstwa oddal odemnie; ubóstwa i bogactwa nie dawaj mi; użycz mi chleba mego powszedniego. 
Proverbs 30:9,"Abym za syty będąc się nie zaparł, i rzekł: któż Wiekuisty? albo za biedny będąc, nie kradł, i nie targnął się na imię Boga mojego. "
Proverbs 30:10,"Nie spotwarzaj sługi przed panem jego, aby cię nie przeklął, a ty za to odpokutował. "
Proverbs 30:11,"Biada pokoleniu, które ojcu swemu złorzeczy, a matce swej nie błogosławi! "
Proverbs 30:12,"Pokoleniu czystemu w swoich oczach, które jednak z brudów swych nie umyte! "
Proverbs 30:13,"Pokoleniu, które tak wysoko trzyma oczy swoje, a rzęsy swe w górę podnosi! "
Proverbs 30:14,"Pokoleniu, którego zęby jako miecze, a kły jako noże, aby wyżreć biednych z kraju, a ubogich z pośród ludzi! "
Proverbs 30:15,"Od Aluki. Dwie niewiasty: dawaj, dawaj! trzy - nie mogą być nasycone, cztery - nie powiedzą nigdy: dosyć! "
Proverbs 30:16,"Grób i łono niepłodne, ziemia nienasycona wodą i ogień nie powiada: dosyć! "
Proverbs 30:17,"Oko, które wyśmiewa ojca, a posłuszeństwem dla matki gardzi, niechaj wykłują je kruki z nad strumienia, a wyżrą młode orlęta. "
Proverbs 30:18,"Trzy rzeczy są zbyt dziwne dla mnie, a nawet cztery, których nie pojmuję. "
Proverbs 30:19,"Ślad orła pod niebem, ślad węża po skale, ślad okrętu wpośród morza, i ślad mężczyzny u niewiasty. "
Proverbs 30:20,"Taką droga kobiety wiarołomnej: zjada, obciera usta, i mówi: nie popełniłam nieprawości! "
Proverbs 30:21,"Pod trzema drży ziemia, a pod czteroma nie może wytrzymać: "
Proverbs 30:22,"Pod niewolnikiem, gdy królem zostaje, pod nikczemnikiem gdy syt jest chleba; "
Proverbs 30:23,"Pod wzgardzoną, gdy jeszcze za mąż idzie, i służebnicą gdy panią swą odziedzicza. "
Proverbs 30:24,"Cztery są istoty drobne na ziemi, a jednak są przemądre: "
Proverbs 30:25,"Mrówki, lud bezsilny; a przygotowują latem żywność swoją. "
Proverbs 30:26,"Góralki, lud niemocny; a jednak urządzają w skale mieszkania swoje. "
Proverbs 30:27,"Szarańcza, nie ma króla; a jednak występuje w szyku wszystka. "
Proverbs 30:28,Jaszczurkę ręką możesz ująć; a jednak przebywa w pałacach królewskich. 
Proverbs 30:29,"Trzy są, które wspaniale kroczą, a cztery, które wspaniały mają chód: "
Proverbs 30:30,"Lew, mocarz między zwierzętami, który przed nikim się nie cofa, "
Proverbs 30:31,"Rumak, w biodrach opasany, albo i kozioł, i król, któremu nikt się nie oprze. "
Proverbs 30:32,"Jeżeliś nisko postąpił, bądź w uniesieniu, bądź z namysłem - rękę na usta! "
Proverbs 30:33,"Jak ten, który ubija mleko, wydobywa masło, a ten, który naciska nos, wydobywa krew, tak wydobywa kłótnię ten, który gniew podnieca. "
Proverbs 31:1,"Słowa Lemuela, króla Masy, któremi napominała go matka jego. "
Proverbs 31:2,"Cóż mi ci powiedzieć, synu mój? Cóż synu mojego łona? Cóż mi ci powiedzieć synu, dla któregom tyle ślubów poczyniła? "
Proverbs 31:3,"Nie oddawaj kobietom swojej siły, ani zabiegów twoich tym, co królów niszczą. "
Proverbs 31:4,"Nie królom, Lemuelu, nie królom przystoi wino zapijać, ani książętom pytać o napój mocny. "
Proverbs 31:5,"Aby pijąc nie zapomniał co zakonem jest, a nie spaczył prawa wszystkich dzieci niedoli. "
Proverbs 31:6,"Dajcie napój temu, który ginie, a wino tym, których dusza rozgoryczona. "
Proverbs 31:7,"Niechaj pije, aby zapomniał o biedzie swojej, a o trosce swej nie pamiętał więcej. "
Proverbs 31:8,"Otwieraj usta twoje za niemym, za sprawą wszystkich, którzy giną. "
Proverbs 31:9,"Otwieraj usta twoje, sądź sprawiedliwie, a broń sprawy biednego i uciśnionego. "
Proverbs 31:10,"Kobieta dzielna, któż ją znajdzie? Daleko ponad korale sięga wartość jej. "
Proverbs 31:11,"Polega na niej serce męża, a nie zbraknie mu dobytku. "
Proverbs 31:12,"Świadczy mu dobrze, a nie źle, po wszystkie dni życia swego. "
Proverbs 31:13,"Ogląda się za wełną i lnem, i krząta się ochoczo dłonią swoją. "
Proverbs 31:14,Podobna do okrętów kupca; zdaleka sprowadza chleb swój. 
Proverbs 31:15,"Wstaje póki noc jeszcze, i wydziela żywność dla domu swego, a zwykłe zatrudnienie służebnicom swoim. "
Proverbs 31:16,"Zamyśla o polu i nabywa je, z owocu rąk swoich zasadza winnicę. "
Proverbs 31:17,"Przepasuje mocą biodra swoje, a porusza krzepko swe ramiona. "
Proverbs 31:18,"Miarkuje, że dobry jej przemysł; nie gaśnie w nocy światło jej. "
Proverbs 31:19,"Ręką swą sięga po wrzeciono, a palce jej ujmują przęślicę. "
Proverbs 31:20,"Otwiera dłoń swą biednemu, a ręce swe wyciąga ku ubogiemu. "
Proverbs 31:21,"Nie obawia się dla domu swego śniegu, bo cały dom jej ubrany w szkarłat. "
Proverbs 31:22,"Kobierce sporządza sobie; bisiorem i purpurą jej szata, "
Proverbs 31:23,"Poważanym w bramach jej mąż, gdy zasiada ze starszyzną kraju. "
Proverbs 31:24,"Zarzutki przygotowuje i sprzedaje, a pas podaje kramarzowi. "
Proverbs 31:25,"Moc i wspaniałość jej strojem, a z uśmiechem spogląda na dzień przyszły. "
Proverbs 31:26,"Usta swe otwiera z mądrością, a uprzejma nauka na języku jej. "
Proverbs 31:27,"Czuwa nad porządkiem swego domu, a chleba próżniactwa nie jada. "
Proverbs 31:28,"Synowie jej występują i mienią ją szczęśliwą, mąż jej a wysławia ją: "
Proverbs 31:29,"""Wiele niewiast pokazało się dzielnie - ty jednak przewyższasz je wszystkie"". "
Proverbs 31:30,"Ułudą wdzięk, ulotną piękność: niewiasta bogobojna, ta godna chwały. "
Proverbs 31:31,"Oddajcie jej owoc jej rąk, a w bramach niechaj ją sławią jej czyny. "
