


כד פרה. שלאוואהיק"ו בלע"ז ויש לועזין פוליי"ן בלע"ז: 
 
למוד מדבר. הלמוד להיות במדברות כן אוהבת לנוע: 
 
שאפה רוח. פותחת את פיה ושואפת רוח ולעולם הוא חוזר למקומו: 
 
תאנתה מי ישיבנה. אותה מדת תנינים שיש בה כי גם התנין שואף רוח כמה שנאמר שאפה רוח כתנים (ירמיה יד) מי ישיבנה מאותה מדה כן אתם מי יוכל להשיבכם מדרככם הרעה: 
 
כל מבקשיה לא ייעפו. כי על חנם ייעפו שלא יוכלו להשיגה ומה סופה בחדשה ימצאונה חדש אחד יש בשנה שהיא ישנה כל החדש ואז היא נלכדת אף אתם חדש אחד הוא אב הוכן לכם כבר מימות המרגלים שקבעו אבותיכם בכיית חנם בו תלכדו: 
 
תאנתה. שו"ץ דגרונמינ"ט בלע"ז וכן ת"י כירודא, ד"א ל' יללה כמו תאניה ואניה (איכה ב) ל"א שאקונטריא"ה בלע"ז כמו תאנת שילה (יהושע טז): 
 
 

