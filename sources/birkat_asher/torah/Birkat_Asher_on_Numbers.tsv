@11א	@22א	"<b>רמב""ן במבוא לספר: ...והספר הזה כולו במצות שעה שנצטוו בהם בעמדם במדבר... ואין בספר הזה מצוות נוהגות לדורות, זולתי קצת מצוות בענייני הקרבנות שהתחיל בהן בספר הכהנים (ספר ויקרא) ולא נשלם ביאורן שם, והשלימן בספר הזה. ע""כ.</b> קשה לי: (א) מה חשיבות יש בלימוד מצוות שעה אלו? (ב) בספר במדבר ישנן גם מצוות שאינן בענייני הקרבנות והן נוהגות לדורות, כמו: מצוות וידוי על חטא (להלן ה, ז), ברכת כהנים (ו, כז), חלה (טו, כ), ציצית (טו, לח), שלא לתור אחרי מחשבת הלב (טו, לט), פדיון בכור (יח, טו), דיני נחלות (כו, נג), שמיעת שופר בראש השנה (כט, א), הפרת נדרים (ל, ט) ועוד? (פ' במדבר תשנ""ה) ישנן מהדורות של פירוש רמב""ן על התורה (ראה מקראות גדולות ""המסורה"") שבהן ישנה ו""ו נוספת - ""זולתי קצת מצוות <b>ו</b>בענייני הקרבנות"". לפי גרסה זו אין כל קושי (הראני הרב איתן שנדורפי שי')."
		<b>(ספר הפקודים)</b>
		"חומש במדבר פותח בתיאורם של חמישה מפקדים שנעשו בחודש השני בשנה השנייה ליציאת מצרים, ואלו הם: (א) מפקד השבטים (פרק א). (ב) מפקד הדגלים (פרק ב). (ג) מפקד הלויים מבן חודש ומעלה (פרק ג). (ד) מפקד בכורות ישראל (פרק ג). (ה) מפקד הלויים מבן שלושים ועד בן חמישים (פרק ד). לקראת סיום החומש - בפרשת פינחס - ישנו מפקד נוסף של בני ישראל - מפקד שנערך בערבות מואב בשנה הארבעים, לקראת הכניסה לארץ ולקראת חלוקתה לשבטים. לכל אלו קדם מפקד אחר. מפקד עליו נצטווה משה כחלק מהציווי על מלאכת המשכן בספר שמות בראש פרשת כי תשא (שמות ל, יא-טז). סיכומו של מפקד זה מופיע בראש פרשת פקודי (שמות לח, כה-כח) ובינו לבין המפקד הפותח את ספרנו מפרידה כמחצית השנה. מפתיעה עד מאוד העובדה שבשני המפקדים נתקבלה אותה התוצאה - ""שש מאות אלף ושלשת אלפים וחמש מאות וחמשים"", וכבר נדרשתי לשאלה זו בספר שמות (ל, טז). (פ' במדבר תשמ""ט)"
		"<b>""וידבר ה' אל משה"". </b>אונקלוס מתרגם: וּמַלֵּיל ה' <b>עִם</b> מֹשֶׁה. ושאלתי את ידידי ר' רפאל בנימין פוזן שי' על כך, והרי תשובתו: הארמית מבחינה בין 'אמירה אֶל', לבין 'דיבור אֶל': דיבור הוא הדדי, ולכן דיבור ""אֶל"" מתורגם ""עִם"". כנגד זאת באמירה ""אֶל"", השומע הוא פסיבי, ולכן גם בארמית תרגומה ""אֶל"" (לְ). מעיון בפסוקים מתברר שדיבור אֶל־ המתורגם עִם זהו רק בדיבור אדם לאדם, אבל דיבור ה' ""אל"" האדם מתורגם בקביעות לְ־ ולא עִם. והטעם, מכיוון שאדם אינו מסוגל להחזיר דיבור לה', אין לתרגם אצלו ""עִם"". יוצא מן הכלל הוא דיבור הקב""ה ""אֶל"" משה המתורגם בדרך הקבע ""עִם"" ולכן ""וידבר ה' <b>אל</b> משה"" מתורגם בקביעות ""וּמַלֵּיל ה' <b>עִם</b> מֹשֶׁה"", אבל ""וידבר ה' <b>אל </b>אהרן"" (ויקרא י, ח; במדבר יח, ח) מתורגם ""וּמַלֵּיל ה' <b>לְ</b>אַהֲרֹן"" ולא ""עם אהרן"". בכך רומז המתרגם להפרש שבין נבואת משה לנבואת אהרן: אצל משה, שדרגת נבואתו היא בבחינת ""פה אל פה"" (במדבר יב, ח) הדיבור ""<b>אל</b> משה"" מתורגם ""<b>עם</b> משה"" לציון ההדדיות; כאשר משה שמע את הדיבור, היה מסוגל גם להשיב וזהו ""עם"". אבל הדיבור ""<b>אל</b> אהרן"" מתורגם ""<b>ל</b>אהרן"" ולא ""עִם"" משום שהוא היה שומע פסיבי בלבד ולא היה מסוגל להשיב. ע""כ. וראה מש""כ להלן (ד, א) ובספר שמות (ו, יג). (פ' במדבר תשנ""ז)"
		"<b>רש""י ד""ה וידבר, ...מתוך חיבתן לפניו מונה אותם כל שעה (במדבר רבה ב, יט) וכו'.</b> צריך אפוא לומר שמנייה מתוך חיבה היא ""לצורך"", כי הרי מניה שלא לצורך אסורה, ויפה בהקשר זה משלו של רבנו בחיי (בדבריו לפסוק ג): משל למלך שהיו לו גרנות הרבה והיו כולן מלאין תבן וקשין ולא היה מדקדק במניינן. היתה לו גורן אחת מלאה חיטין, אמר לבן ביתו: מנה לי כמה כורין יש בו, כמה מידות יש בו! המלך - זה הקב""ה, הגורן - אלו ישראל... התבואה - זה עם קדשו... בן ביתו - זה משה... כך הגויים נמשלים לתבן וקש... אבל ישראל חיטים ברורים הם, צדיקים הם, שנאמר: ""ועמך כולם צדיקים לעולם יירשו ארץ"" (ישעיה ס, כא), לפיכך הוא מדקדק במנין כולם. ע""כ. וראה רמב""ן על אתר באשר למניה על ידי דוד המלך ע""ה (ראה שמואל ב' כד, ט), שלא היתה לצורך אלא רק לשמח לבו שמולך על עם רב, ולכן היה קצף ה' עליו. עיין שם עוד. (פ' במדבר תשנ""ה) הערת הגר""א נבנצל שליט""א: איסור מנִיה שלא לצורך חל עלינו ולא על הקב""ה. הקב""ה מונה את בניו מתוך חיבה, אך למשה, דומה שאסור למנות משום חיבתו שלו, אלא שכאן קיבל ציווי מפורש על המנין, ובמקום שיש ציווי נחשב הדבר לצורך."
		"ורמב""ן להלן (פסוק מה) מביא ארבעה טעמים לציווי ה' למנות את ישראל: (א) כדי להודיע את חסדיו שבשבעים נפש ירדו למצרים ועתה הרבם כחול הים (לפי הסבר זה עדיין יש להבין מדוע היה צורך בחלוקה לשבטים). (ב) כדי שמשה רבנו, אבי הנביאים, ואהרן הכהן, קדוש ה', ישימו עיניהם הטובה על ישראל ויבקשו עליהם רחמים (גם לפי הסבר זה לא מבואר הצורך בחלוקה לשבטים ובציון המספרים). (ג) כדי לדעת איזה תפקיד מוטל על כל שבט במלחמת כיבוש הארץ (טעם זה מובא גם ברשב""ם לפסוק ב). (ד) כדי שיהיו מסודרים לקראת חלוקת הנחלה בארץ ישראל, שידע כל אחד לאיזה שבט הוא מיוחס. (פ' במדבר תשנ""ה)"
	@22ב	"<b>""...במספר שמות"".</b> ביטוי זה מופיע חמש עשרה פעמים בפרשתנו ועוד פעם אחת בפרשת פינחס (כו, נג). והנה משמעו של הביטוי לא ברור לי. כיצד מונים שמות? ושמא ביטוי זה הוא יסוד המדרש שרש""י מביא במנין הלויים (להלן ג, טז רש""י ד""ה על פי ה') והוא מתנחומא לפרשת במדבר (טז): ""...ובת קול יוצאה מן האהל ואומרת, כך וכך תינוקות יש באהל זה"" וכו'. בפשטות, הקושי שעמד בפני משה רבנו ע""ה באשר למניית הלויים מבני חודש ומעלה, עמד בפניו גם באשר למניית בכורות ישראל שנמנו מבן חודש ומעלה, ומעניין שבמנין הבכורות (להלן ג, מ) אין נדרשים לקושי זה. (פ' במדבר תשמ""ח)"
		"ואולי ""במספר שמות"" מורה על מנייה על פי חרסים־פתקים ששמות הנימנים רשומים עליהם. (פ' נשא תשמ""ח)"
		"וראה דברי ידידי ר' יחיאל צבי מושקוביץ שי' ב""דעת מקרא"" שם כתב: הספירה היתה בשמות. במפקד לא רק נקבע המספר הכולל של הנפשות בשבט, אלא כל אדם הוגדר והוצמד למשפחתו, לבית האב שלו ולשבטו. (פ' במדבר תש""ן) וכן מבואר ב""העמק דבר"" על אתר שכתב: במספר שמות - כל אחד הושיט שמו ושם שבטו, ואחר כך מנו הפתקות. וראה ר""ע ספורנו, לפיו ביטוי זה בא לציין את מעלתם של בני אותו הדור, שכל אחד מהם ראוי היה להקרא בשמו, שלא כבמנין בני ישראל שבפרשת פינחס (אחרי ארבעים שנה במדבר), לקראת כניסתם הסופית לארץ כנען, שם חסר באופן בולט הביטוי ""במספר שמות""."
		"<b>רש""י ד""ה למשפחֹתם, דע מנין כל שבט ושבט. ד""ה לבית אבֹתם, מי שאביו משבט אחד וכו'.</b> דומה שד""ה השני אינו ד""ה אלא צריך להבליע מילותיו בהמשך, וכוונת רש""י היא לומר שרק בהתיחסות בתי האב למשפחות, לשבט האב, אפשר לדעת את מניינו של כל שבט, בשל נישואין בין־שבטיים. ואכן בדפו""ר אין ציון ד""ה לבית אבתם. ותמוה שר' יצחק לוי בחומש רש""ר הירש לא נהג כך, אך באמת לא מצאתי בשום מקום הערה לכך. וגם ב""דעת מקרא"" הדפיסו כמקובל, ולא ידעתי איך הבינו דברי רש""י. (פ' במדבר תשמ""ט) אבל ראה ""נחלת יעקב"", לפיו אין לפרש שגם ""לבית אבֹתם"" חוזר אל תחילת הכתוב, משום שאם כן יש כאן כפילות מיותרת, אלא יש לפרש שלפי רש""י ""למשפחֹתם"", פירושו כאן ""לשבטיהם"", ואמרה התורה ""למשפחתם"", כי בני ישראל לא הוכרו באמירת שם שבטם אלא באמירת שם משפחתם, כמבואר ב""גור אריה"". מלבד זה, מוסיף הכתוב ""לבית אבֹתם"", ללמדנו כי בשעת מנין השבטים היחוס אל השבט יקבע לפי משפחת האב. כלומר, אם האב והאם אינם מאותו שבט, הבן ימנה על שבט האב."
		"<b>רש""י ד""ה לגֻלגלֹתם, על ידי שקלים, ""בקע לגלגלת"". ע""כ.</b> כלומר, הציווי בפרשת כי תשא אינו חד־פעמי כי אם לדורות ו""כי תשא"" (שמות ל, יב), פירושו כל אימת שתשא. ומכיוון שבפרשתנו לא מוזכר ענין המנייה באמצעות בקע, הרי שרש""י מוצא לו זכר בתיבה זו. (פ' במדבר תשנ""ט) ו""כלי יקר"" על אתר כתב: פירש רש""י על ידי שקלים, והרבה מן המפרשים חלקו עליו ואמרו שמספר זה היה בלא שקלים ולשון המקרא מוכיח שאמר לגלגלותם, וחשבו לתרץ למה דווקא מספר ראשון היה על ידי שקלים, לפי שהיו צריכין אז לעבודת המשכן, ותרוץ זה דחוק. ולי נראה שודאי טעם השקלים היו להציל מן עין הרע השולט בדבר מנוי ודווקא במנין שהוא דבר חידוש, דרך משל שבזמן שרואין מאה זהובים אצל איש עני שחזקתו שאין לו, יותר העין הרע שולט בו ממה שרואין אצל העשיר אלף זהובים כי כבר הוחזק באיש אמיד, כך ישראל בצאתם ממצרים היו מוחזקים במתי מספר כי בשבעים נפש ירדו מצרימה ונתמעטו שמה מעוצר רעה ויגון והשלכת הבנים ליאור, ופתאום נמצאו במספר ראשון שש מאות אלף לבד מטף ונשים ודאי היה בפעם ההוא מקום לחוש לעין הרע, מה שאין כן בשאר מספרים כי כבר הוחזקו בעם רב ועצום. ע""כ."
		"רשב""ם ד""ה שאו את ראש, ...ולכך צוה הקב""ה בתחילת חודש זה למנותן. ע""כ. לפי רשב""ם יש למפקד האוכלוסין כאן מטרה מאוד שימושית: לדעת את מספר הגברים בבני ישראל לפני שיצאו למלחמות כיבוש ארץ כנען (כתירוצו השלישי של רמב""ן בדבריו לפסוק מה). ובאמת התכנון היה שיצאו כבר עכשיו למלחמה על כיבוש הארץ, וכך היו עושים אלמלא חטא המרגלים. והשווה רש""י למעלה (פסוק א). דומה שרשב""ם כאן נאמן לפשוטו של מקרא יותר מסבו. (פ' במדבר תשנ""ו)"
		"ויפה הביאו בגליון ""שבת בשבתו"" דברי הגאון ר' יצחק מאיר מגור, בעל ה""חדושי הרי""ם"" שהמפקד שבפרשתנו הוא כדי שלא יתבטלו ישראל ברוב בין האומות, שכן דבר שבמנין אינו בטל אפילו באלף. (פ' במדבר תשנ""ט)"
	@22ג	"<b>""כל יֹצא צבא בישראל תפקדו אֹתם לצבאֹתם"".</b> לכאורה משמע מכאן שמי שלא יצא לצבא מחמת מחלה או מחמת זקנה - לא נפקד. ולפי רש""י איזכור יוצאי הצבא בקשר למפקד זה תמוה, שכן לשיטתו המפקד בא משום חיבתם של ישראל ולא לצורך מלחמה, לכן מבאר רש""י שיציאת צבא אינה תנאי למנין, אלא להגיד ש""בן עשרים"" ו""יֹצא צבא"" חופפים, ואין יוצא בצבא פחות מבן עשרים. ועל כל פנים לא ברור לי משמע המילה ""לצבאֹתם"". וראה ""העמק דבר"" על אתר שכתב: לצבאתם - שיהא משמש ועומד בצבא שלו מה שראש השבט יפקוד עליו לפי טבע שבטו. ע""כ. וד""ה שאו את ראש וגו' שרמב""ן מצטט מרש""י אינו אצלנו, ומקומו בפסוק הקודם."
		"וזכורני שבאיזה מקום רשמתי, שזכור לי מימי ילדותי, שיוצאי הצבא היו מבני כ' עד בני ס', ומשחיפשתי, לא מצאתי. רק אתמול מצאתי שאלה דברי גמרא בבבא בתרא (קכא ע""ב), שם נלמדת מעין גזירה שווה בנדון. (פ' במדבר תשנ""ט)"
		"העובדה שיוצאי הצבא נמנו עד גיל שישים קצת קשה, שכן בני מכיר בן מנשה היו בין כובשי עבר הירדן המזרחי, ומסתבר שהיו בני למעלה משישים. (פ' פינחס תשנ""ט)"
	@22טז	"<b>בעל הטורים ד""ה קריאי העדה, ו""ו קטיעא וקרי קרואי. בשביל שלומיאל בן צורישדי שהוא זמרי בן סלוא וכו'.</b> והוא על־פי גמרא סנהדרין (פב ע""ב): אמר רבי יוחנן - חמישה שמות יש לו - זמרי ובן סלוא... ושלומיאל בן צורישדי וכו'. ולהלן (כה, יד) מוסיף ""בעל הטורים"": שלומיאל בגימטריא זה זמרי בן סלוא. ע""כ. אלא ששלומיאל בגימטריא 417, ואילו זה זמרי וכו' - 418. (פ' נשא תשמ""ח) וכבר עמדנו על כך (בראשית לט, י) שאין להקפיד אם חסר אחד במנין גימטריות."
	@22יז	"<b>""ויקח משה ואהרן"".</b> מובן שכאן אין רש""י אומר כמו להלן (טז, א ""ויקח קרח"" - לקח את עצמו), משום שכאן יש לפועל היוצא ""ויקח"" השלמה, מה שאין כן שם. (פ' במדבר תשנ""ב)"
		"<b>רש""י ד""ה אשר נקבו, לו כאן בשמות.</b> קשה לי, מה מבאר רש""י בהוסיפו את המילים ""לו כאן"" והרי ברור שב""האנשים האלה"", ולא באחרים מדובר. ואדרבא, תיבת ""לו"" שבהוספתו תמוהה, שהרי הנשיאים - מטבע תפקידם - היו ידועים בשמותיהם לכל ישראל, שאם לא כן, לא יוכלו למלא תפקידם. (פ' במדבר תשמ""ח)"
		"ולפי ר' אברהם ברלינר מן ""האנשים האלה"" דבור אחד הוא, ואכן כך גם בדפו""ר. (פ' במדבר תשנ""א)"
	@22יח	"<b>רש""י ד""ה ויתילדו על משפחתם, ...ועידי חזקת לידתם וכו'.</b> כלומר כל אחד ואחד נדרש להביא שטרות המעידים על יחוס משפחתו, ועדים המעידים עליו שנולד לאותה משפחה. וקשה לי: מה צריך נוסף על ""ספרי יחוסיהם"", ואם אין בספרי היחוס משום הוכחה, למה להביאם? (פ' במדבר תשנ""ה) וראה ""אור החיים"" הק' שהגם שלא הוצרכו לעדות מצד ההתייחסות אל השבט אמנם מצד אחר הוצרכו לכך, להעיד על כשרות הייחוס, שחששו לממזר שמכיר את אביו ויודע להגיד את ייחוסו ומשפחתו עד יעקב אבינו, ולזה הוצרכו להביא עדים שנולדו בכשרות וראויים להמנות בין עדת ישראל."
		"<b>ראב""ע ד""ה ויתילדו, בקשו מתי נולדו, בעבור חשבון עשרים שנה וכו'.</b> שהרי המפקד התחיל מבני עשרים, לפיכך היו צריכים להוכיח את זמן לידתם. (פ' במדבר תשנ""ב)"
	@22כ	"בפסוקים אלו בא מפקד בני ישראל על מספריהם של כל שבט ושבט. והנה לאורך כל הפרק הבא שוב באים מספריהם של כל שבט ושבט אלא הפעם לפי המחנות. ובעוד שבפרק א באים ראובן, שמעון וגד ראשונים, מתחלף הסדר בפרק ב, בתאור המחנות, יהודה, יששכר וזבולון באים ראשונה, ואילו סדר מניתם של יתר השבטים נשמר גם בפרק זה. וקשה לי: (א) מה בא הכתוב להשמיענו בציון מספרו של כל שבט ושבט, ולא רק פעם אחת, כי אם פעמיים בזה אחר זה? (ב) למה שינה הכתוב מן הסדר? ואם כדי שיהודה וסיעתו ימנו ראשונים, מפני שראשונה יסעו, היה יכול למנותם כך גם בפרק א. (ג) תמוה מספרם הגדול (השווה עם מספר בני מנשה) יחסית (40,500) של בני שבט אפרים, חרף האבידות המרובות (מאתיים אלף. ראה ""פרקי דרבי אליעזר"" מז) שפקדו אותם במסגרת נסיון היציאה המוקדמת שלהם ממצרים (שלושים שנה קודם צאת בני ישראל ממצרים). כלום לא השפיעו אבידותיהם על המספר העכשוי? והנה ראיתי את דבריו של הרב יגאל שפרן שי' ב""שבת בשבתו"" (שנת תשמ""ג), ששואל באורח כולל על טעם פירוט־היתר המיגע שבפרשה זו, ותשובתו היא - מדבר. כלומר, עם שיצא משעבוד ממושך והוא מצוי עתה בתוך שממה, צריך למסגרת ולמשטר של דייקנות, פן תוסיף השממה הפיזית על השממה הרוחנית. זהו עיקר רעיונו. אבל אין בזה תשובה לגבי שאלת החזרה על מספרי שבטי ישראל. (פ' במדבר תשמ""ז) לשתי השאלות הראשונות נדרש ר""י אברבנאל. באשר לחזרה על מספר הנמנים (שאלה א) מבאר כי נתונים כמותיים אלו הם נתונים חשובים עבור סידור השבטים לקראת המסעות. דגל מחנה יהודה, ועמו יששכר וזבולון הוצב בחזית, שכן צבאו הוא הגדול ביותר (186,400). גם מאחור נדרש צבא גדול, שמא יבוא האוייב מאחור ויזנב בנחשלים. לכך נבחר דגל מחנה דן ועמו אשר ונפתלי, שצבאם היה הגדול ביותר אחר דגל מחנה יהודה (157,600). משני הצדדים, בהם הסכנה מועטה יותר, הושמו דגל מחנה ראובן ועמו שמעון וגד (151,450) וכן אפרים, מנשה ובנימין (108,100). ובאשר לסדר השבטים במנין (שאלה ב) כתב: והנה התחיל המנין מראובן, להיותו הבכור. כי עם היות שנִטלה ממנו בכורתו ונתנה ליוסף (כאמור בדברי הימים א' ה, א-ב), הנה כאשר בא למנות התחיל מהגדול שבאחים שהוא ראובן, ואחריו שמעון כפי תולדותם. אך זכר אחריהם גד, לפי ששלושתם היו בדגל אחד. ורצה יתברך שיימנו השבטים כפי הסדר שיהיו בדגלים, אלא שהתחיל מראובן לזכרון בכורתו. על שאלה (ג) השיב הרב איתן שנדורפי שי' כי לפי דברי חז""ל (שמות רבה יד, ג. מובאים ברש""י שמות י, כב) שארבעה חלקים מישראל שמתו בשלושת ימי אפילה, מתו על שלא רצו לצאת ממצרים, מובן מניינו של שבט אפרים, שכן שבט זה שביקש לצאת ממצרים בטרם עת מסתבר שלא נמנו בניו על אלו מישראל שמתו בשלושת ימי אפילה בשל חוסר רצון לצאת ממצרים. אם כן, כיון ששבט אפרים לא נתמעט בשלושת ימי אפילה, לכן לא השפיעו אבידותיהם ביציאת־הנפל שלהם על המספר העכשוי."
	@22מב	"<b>העמק דבר ד""ה בני נפתלי, שמעתי מפי חותני הגאון מוהרי""ץ זצ""ל בשם האר""י הקדוש, שמתחלה היו מניחין כל הפתקאות דכל ישראל בתיבה גדולה אחת, ואחר כך באו כל הנשיאים כל אחד בתיבה שלו, ובוררים כל אחד הפתקאות, וכל נשיא שמצא אחד משבטו היה מטיל בתיבתו, ואחר כך מנה מה שנתקבץ בתיבתו וכו'. </b>קצת קשה לי להבין את ההתארגנות המעשית סביב מפקד זה: (א) מנין היו להם - לכל אחד - פתק לכתוב עליו שם וגיל? (ב) מנין תיבה שבה אפשר להכניס ששים רבוא פתקים? (ג) מדוע בדרך מסורבלת כל כך, שכל אחד מן הנשיאים נדרש לחפש אחר פתקי בני שבטו? לעניות דעתי אלו דברים בלתי סבירים. (פ' במדבר תשס""ד) הערת ר' חזקי פוקס שי': המעיין בגוף דברי האר""י רואה שאין כאן קושי כלל. וכך כתב הגאון רבי חיים ויטאל בשם רבו האר""י (שמונה שערים שער ד' - שער הפסוקים, פרשת במדבר סימן א'): ראוי לדקדק כי בכל השבטים נאמר בהם ""לבני שמעון"" ""לבני גד"" - בלמ""ד, ובשבט נפתלי לבדו נאמר בלא למ""ד - ""בני נפתלי"". והענין הוא, כי בהיותם חפצים לדעת מספר בני ישראל היו הנשיאים עם הסופר שלהם סובבים במחנה ישראל מאהל לאהל ושואלים כמה נפשות באהל הזה, וכותבים: 'פלוני בן פלוני משבט פלוני, פלוני בן פלוני משבט פלוני'. וכשנגמר כתיבתם לקחו הפנקס ההוא המעורבב משישים רבוא בני אדם והיו מבררים תחלה מביניהם כל האנשים שיש משבט ראובן הבכור וכותבים אותם בפנקס אחד, ואחר כך מבררים שמות בני שמעון המפוזרים בפנקס האחד ומעתיקים אותם בפנקס השני אחר ראובן, וכן על דרך זה עד תשלום כל אחד עשר השבטים. ואחר כך כל הנשאר בתוכם בפנקס האחד לא היו צריכים להעתיקם בפנקס השני, כי נשארו שם מבוררים לבדם ונודעים שהם מבני נפתלי האחרון שבכולם, ולכן בכל האחד עשר שבטים נאמר בהם 'לבני', שהיה הקורא בפנקס האחד אומר לסופר: 'פלוני בן פלוני תחברנו לחלק בני ראובן הנכתבים בפנקס השני', וכיוצא בזה בשבט שמעון וכיוצא, אבל הנשארים באחרונה היה אומר לסופר: 'אלו הנשארים כולם הם בני נפתלי'. ע""כ."
	@22מז	"<b>""והלוים... לא התפקדו בתוכם"".</b> אין הכתוב מפרט מדוע לא התפקדו הלויים בתוך בני ישראל, להלן (בפסוקים מט-נד) מתואר תפקידם. בפרק ב, פסוק לג, חוזר הכתוב על העובדה שהלויים לא התפקדו בתוך בני ישראל ואחר כך חוזר ומפרט את תפקידם (ג, ה - ד, מט), מניינם, משפחותיהם ודרך פדיון בכורות ישראל על ידי הלויים. פרשה נוספת בעניין הלויים באה להלן (ח, ה-כו), ושוב מוזכר עניינם של הלויים להלן (יח, ב), ושם (בפסוקים כא-כד) הם מוזכרים כמקבלי מעשר ראשון, ולאחר מכן (בפסוקים כה-לב) כמתחייבים בתרומת-מעשר. צריך לבדוק: (א) מדוע באמת לא התפקדו הלויים בתוך בני ישראל ומדוע אין הכתוב נדרש לזה? (ב) מדוע נבחרו דווקא הלויים במקום הבכורות ומדוע הסיבה לבחירתם אינה מוזכרת כלל בכתוב? (פ' במדבר תשס""ב) באשר לשאלה (א) ראה דברי רש""י לפסוק מט המביא שני טעמים: האחד - שבט לוי נמשל ללגיונו של המלך מחמת תפקידו כמשרת ה' ועל כן ראוי למנותו במנין נפרד. והשני - צפה הקב""ה שבעוון המרגלים עתידה לעמוד גזירה על כל הנמנין מבן עשרים שנה ומעלה שימותו במדבר (ראה להלן יד, כט), לפיכך אמר הקב""ה: אל יהיו אלו בכלל הגזירה, כיון שלא טעו בעגל (ראה שמות לב, כו. וכן לא טעו במרגלים, ראה רש""י דברים א, כג). וראה ""באר בשדה"" שהסמיך שני טעמים אלו לכתוב. טעם אחר מביא רשב""ם בפירושו לפסוק מז, ובדבריו ממשיך את הקו הפרשני שנקט בראש הפרק. לפיו, המנין המיוחד עבור שבט לוי נבע מאי השתתפותם במלחמה בשל תפקידם כמשרתי ה'."
	@22מט	"<b>""אך את מטה לוי לא תפקֹד"" וגו'.</b> לכאורה היה צריך לצוות על מיעוט שבט לוי מהמנין במסגרת הציווי על עצם המנין? מקומו של ציווי זה כאן קצת תמוה. (פ' במדבר תש""ס) לשאלה זו נדרש רמב""ן בפסוק מז. לדבריו, משה הבין מעצמו, עוד לפני שה' אמר לו ""אך את מטה לוי לא תפקד"", שעליו לא למנות את הלויים, מפני שנאמר לו ""ואתכם יהיו איש איש למטה"" (פסוק ד), שכל המטות שיִמָּנוּ יהיו נשיאיהם עמהם, ומכיון שה' לא מינה גם מבני לוי נשיא, לא מנה אותם. ובכל זאת היה משה מסופק אודותם, ולא ידע כיצד לנהוג עמהם, לכן כאשר סיים את מנין העם ונותרו הלויים בלבד, ציווהו ה' מפורשות שלא ימנה את הלויים בתוך בני ישראל, אלא במנין נפרד. הערת ר' זאב נוימן שי': באשר למיקום איסור פקידת הלויים לאחר סיפור העובדה שלא התפקדו מבאר הגרצ""י קוק בשיחותיו לספר במדבר (עמ' 27) שדעת משה כוונה לדעת המקום. עיין שם."
		"<b>רש""י ד""ה אך את מטה לוי לא תפקד, ...דבר אחר, צפה הקב""ה שעתידה לעמוד גזירה וכו'.</b> וראה רש""י להלן (יד, כט ד""ה וכל פקדיכם לכל מספרכם). וראה מה שכתבתי להלן (כו, סב). (פ' שלח תשמ""ז, פינחס תשנ""ו)"
		"<b>שם. ...לפי שהם שלי, שלא טעו בעגל. ע""כ.</b> אמנם גזירת המיתה במדבר לא נגזרה בגין מעשה העגל אלא משום מעשה המרגלים, אבל כיון שלפי שעה עוד לא היה מעשה המרגלים, הזכיר רש""י את מעשה העגל שבגללו התחילה הגזירה (על פי ""נמוקי שמואל"" ומהרי""ק). באשר ללשון ""טעו"" ולא: חטאו, טענה שלומית שתח' שאין רש""י־חז""ל (במדבר רבה ג, ה) רוצים לקטרג על ישראל, ועל כן משתמשים בלשון ""טעו"". (פ' וירא תשנ""ז)"
		"וראה לשון רש""י במסכת יומא (סז ע""ב ד""ה השטן) - יצר הרע משיב עליהן תשובה להטעות את ישראל וכו'. (פ' וירא תשנ""ז)"
		"<b>""...לא תפקד ואת ראשם לא תשא"".</b> בדרך כלל די באחת משתי לשונות אלה כדי לבטא את ענין ספירת אוכלוסין. מהו כפל־הלשון שבכאן? לשאלה זו נדרש ר""ע ספורנו ומבחין בין שתי הלשונות. לדבריו, ""לא תפקד"" מתייחס לגיל המנויים, לאמור: את הלויים אין למנות ""מבן עשרים"" כמנין שאר העם. ו""את ראשם לא תשא"" מתייחס למנין הכולל של פקודי השבטים, שאין לכלול בו את שבט לוי. וראוי לבדוק, אם הבחנה זו במשמע שני הביטויים עומדת בביקורת. (פ' במדבר תשנ""ה)"
		"אכן זה טוב גם לאמור להלן (ג, מ) - ""פקֹד כל בכֹר זכר... ושא את מספר שמֹתם"". (פ' במדבר תש""ס)"
	@22נב	"<b>רש""י ד""ה ואיש על דגלו, כמו שהדגלים סדורים בספר זה, שלושה שבטים לכל דגל. ע""כ.</b> לא ידעתי, מה בא לומר, ומה צריך כאן פירוש, כי לכאורה אין כאן אלא מעין כפילות כדי לחבר פרשה זו עם הבאה המלמדת על הדגלים. ואולי זהו מה שקשה לרש""י - עדיין כלל לא דובר, לא על מחנות ולא על דגלים. ורש""י מוסיף: לא לכל איש היה דגל, אלא לכל שלושה שבטים, כמבואר בפרק הסמוך. (פ' במדבר תשנ""ח)"
		"על סדר הדגלים של כל אחד מן השבטים, ראה רש""י להלן (ב, ב ד""ה באתת), ומפורט יותר בתנחומא (יב). ועוד יותר ברבנו בחיי להלן (ב, ב), ואלו דבריו: ""איש על דגלו באתת"" מלשון ""ומאתות השמים"" (ירמיה י, ב), והם סימנין שיהיו בכל דגל ודגל..."
		יהודה ויששכר וזבלון שהיו במזרח: <b>יהודה</b> - צבע מפתו כעין השמים מצוייר בה אריה. <b>ויששכר</b> - צבע מפה שלו דומה לכחול מצוייר בה שמש וירח, על שם שהיו בקיאים בתקופות ומזלות. <b>זבולן</b> - צבע מפה שלו לבנה סימן לעשרו שהכסף לבן, ומצוייר בה ספינה.
		ראובן ושמעון וגד שהיו בדרום: <b>ראובן</b> - מפה שלו אדומה, מצוייר בה דודאים. <b>שמעון</b> - מפתו ירוקה, מצוייר בה שכם. <b>גד</b> - מפה שלו מעורב לבן ושחור ומצוייר בה גדוד.
		אפרים מנשה ובנימין שהיו במערב: <b>אפרים ומנשה</b> - צבע מפות שלהם כמראה שוהם, בשל אפרים מצוייר בה שור, ובשל מנשה ראם. <b>בנימין</b> - מפתו כלולה מכל הצבעים, מצוייר בה זאב.
		"דן ואשר ונפתלי שהיו בצפון: <b>דן</b> - מפתו דומה לספיר ומצוייר בה נחש. <b>אשר</b> - צבע מפתו דומה לאור השמן, מצוייר בה אילן זית. <b>נפתלי</b> - צבע מפתו דומה ליין צלול, מצוייר בה אילה. ע""כ. עיין עוד שם וראה ""צדה לדרך"" שהביא דברי רבנו בחיי בארוכה, והקדים ואמר: בענין סידור הדגלים הפליג רבנו בחיי ז""ל כאילו הנבואה דיברה בו, ולכן ראיתי להעתיקו פה למען תהיה לזכרון בין עינינו. (פ' במדבר תש""ס)"
		"שמתי לב ששם הנשיא השני שבכל אחד מארבעת המחנות מסתיים בא־ל (נתנאל, שלמיאל, גמליאל, פגעיאל), ואותו הדבר להלן (בפרק י). (פ' במדבר תשמ""ה)"
@11ב	@22א	"<b>""וידבר ה'"" וגו'.</b> ראה מה שכתבתי בעניין נוסח תרגום אונקלוס להלן (ד, א). (פ' נשא תשנ""ב)"
	@22ב	"<b>רש""י ד""ה באֹתֹת, ...צבע כל אחד כגוון אבנו הקבועה בחושן וכו'.</b> ושלא כדברי רש""י ז""ל למעלה (א, נב ד""ה איש על דגלו): ...שלשה שבטים לכל דגל. ע""כ. כלומר כאן מדובר בדגל השבטי, ולמעלה בדגלו של מחנה בן שלושה שבטים. וזה קשה כי מן הפסוקים הסמוכים נראה שמדובר בדגלי המחנות שהיו ארבעה ולא בדגלי השבטים. (פ' במדבר תשל""ב) וראה ""לפשוטו של רש""י"". לדבריו, קושי זה הביא את רש""י להביא פירוש נוסף."
		"וראה בספר דברים (לב, י) רש""י ד""ה יסבבנהו, ...וארבעה דגלים לארבע רוחות. ע""כ. כלומר דגל למחנה, דהיינו ארבעה דגלים. (פ' האזינו תשמ""ו)"
		"וניסוח דברי רש""י: כל דגל יהיה לו אות וכו' קצת קשה, כי מה זה דגל כשאין בו אות כלשהו. אבל לפי פירוש רש""י בשיר השירים (ב, ד) שדגל הוא קבוצה, אתי שפיר. ולשון רש""י בהמשך: כל אחד כגוון אבנו הקבועה בחושן, ומתוך כך וכו', גם היא קשה. כלום כל אחד ידע את צבע שבטו בחושן כל כך יפה, עד שזה יהיה האות? והרי גוון אבני החושן לכאורה לא היה מובהק כל כך, וכבר מן הטעם הפשוט שאין בו צבעי־יסוד. וראה מאמרו של דב גינזבורג על אבני החושן שיסופח לחומש ""דעת מקרא"", שמות (""לזהות המינרלוגית של אבני־החושן""). (פ' במדבר תש""ן)"
		"גם מדברי רשב""ם על אתר משמע שדגל ואות דברים נפרדים הם: ""סימן היה בנס של כל דגל""! כלומר המילה ""נס"" מתארת את מה שנקרא דגל בעברית מודרנית, והמילה ""דגל"" מתארת יחידה של שלושה שבטים שנוסעים יחד במדבר סיני. אך לפי זה לשונו של רש""י בריש הדיבור קשה: מה פירוש ""תלויה בו"", במה? (פ' במדבר תשנ""ו)"
		"וראה פירושו של ""העמק דבר"" ש""אֹתֹת"" הם סימנים לבתי־האב ולהם דגלים משלהם, כלומר שלושה סוגי דגלים היו. ומכל מקום, בעוד צבעם וסמליהם של דגלי השבטים מתוארים בדברי חז""ל, לא מצאתי מי נדרש לשאלה: מה היה צבעם של דגלי המחנות? (פ' במדבר תשנ""ח) וראה דברי חזקוני על אתר שכתב: בדגלים היה כתוב אותיות של שמות האבות, וכיצד היו כתובות? בדגל ראובן היה כתוב [אותיות] אי""י, בשני בצ""ע, בשלישי רח""ק, ברביעי מק""ב, ראשונות שבתיבות הם אברם, השניות יצחק, השלישית יעקב, והענן היה מסכך על ישראל כמין ה""א דאברהם. (הראני הרב איתן שנדורפי שי')"
		"<b>שם. ...באות שמסר להם יעקב אביהם כשנשאוהו ממצרים... ישאוהו מן המזרח וכו'.</b> תמיד התקשיתי בהבנת תמונה זו. מתחילה חשבתי שהכוונה לציין את סדר האחיזה במיטה בשעת חניה, ואילו ההליכה היתה באותה המתכונת בלא הקפדה על רוחות השמים. כלומר יהודה הלך לפעמים בראש ולפעמים בסוף. אך מפסוק ט דלהלן לא משמע כך. (פ' במדבר תשנ""ז) וראה מה שכתבתי להלן (בפסוק ט)."
		"<b>רש""י ד""ה מנגד, ...שיוכלו לבא בשבת, משה ואהרן ובניו והלוים חונים בסמוך לו. ע""כ.</b> מוטב היה לגרוס ומשה וכו', כי אז ברורה יותר תכליתו של הסיפא - לומר שמשה ואהרן והלויים חנו מסביב למשכן, קרובים מארבע המחנות. בלא הו""ו אין משמעו של הסיפא ברור. ואכן בדפו""ר באה ו""ו. (פ' במדבר תשנ""ב)"
		"<b>בעל הטורים ד""ה איש על דגלו באתת, שיעקב רמז להם מי יהיה ראש דגל, שכל מי שדבר עמו לנוכח, היה ראש דגל, כמו ""ראובן בכורי אתה"", ""יהודה אתה יודוך אחיך"", יוסף ""מאל אביך ויעזרך"", דן ""לישועתך קויתי ה'"".</b> באשר לדן - כאן נאמן ""בעל הטורים"" לפירושו בספר בראשית (מט, טז), ש""לישועתך"" מוסב על דן (להושיעך קויתי) ולא על הקב""ה. וכן ברשב""ם וראב""ע שם. (פ' במדבר תשנ""ו) ובספר ""מציון מכלל יופי"" (עמ' סב) העיר הגר""א נבנצל שליט""א: נמצא טעם טיפחא תחת תיבת ""לישועתך"" שהוא - היינו טיפחא - טעם מפסיק מתיבה שלאחריו. ולפי זה משמעות הקרא כן היא - ""לישועתך"", היינו לישועתו של שבט דן, ובשביל ישועתו קויתי לה'. (הראני ר' גרשון באס שי')"
	@22ג	"<b>""והחֹנים קדמה מזרחה"".</b> ו""ו־החיבור בפתיחת תיאור המחנה הראשון היא תמוהה, ומה גם שתיאורי יתר המחנות פותחים בלא ו""ו־החיבור, ראה פסוקים י, יח ו־כה. (פ' במדבר תשס""ב) וראה ""אור החיים"" הק' שו""ו זו באה לחבר בין הציווי על החניה סביב המשכן (שבפסוק ב) לקביעת סדר החניה סביב המשכן (בפסוקנו)."
		"<b>""והחֹנים קדמה מזרחה דגל מחנה יהודה"".</b> קשה לי מה עניין חנייתו המתמדת של מחנה יהודה ""קדמה"" (לפנים קרוי קדם - רש""י), והרי ודאי לא תמיד נסעו לצד מזרח, ומה אפוא היתרון בזה, ומה הצורך להדגיש סדר קבוע בזה. (פ' במדבר תשנ""א)"
		"בענין סידור המחנה ראיתי דבריו היפים של בעל ""כלי יקר"", אך אין בין זה ובין פשוטם של דברים ולא כלום."
		"וראה מה שכתבתי למעלה (בפסוק ב) ודברי רש""י להלן (יז ד""ה כאשר יחנו כן יסעו) ומה שכתבתי להלן (י, כה) ובעיקר מה שכתבתי להלן (בפסוק ט). (פ' במדבר תשנ""ט)"
	@22ז	"<b>""מטה זבולן"".</b> ולא: ומטה, בו""ו, כמו בשלושת המקבילים. וראה ""בעל הטורים"" ותנחומא שהוא מביא - על שום שזבולון מפרנס את יששכר! רק קצת קשה לי, מה שייך לפרנס בימי דור המדבר כשהקב""ה זן את כולם במידה שווה, והרי בדור המדבר קא עסקינן. ואולי אדרבה, הכרת הטוב של יששכר לאחיו זבולון רמוזה דווקא כאן, להראות מעלתו של יששכר שזכר טובה לאחיו לא רק בשעה שהזדקק לו, אלא גם בשעה שהקב""ה זן את כולם במידה שווה. (פ' במדבר תשנ""ו)"
	@22ט	"<b>רש""י ד""ה ראשונה יסעו, ...דגל יהודה במזרח וכו'. </b>כלומר הם נסעו במערכת ""כְּתֵיבה"". ומחלוקת אמוראים היא בירושלמי (עירובין פ""ה, ה""א): חד אמר שהיו הולכים כמו תיבה מרובעת (דגל יהודה במזרח ודגל ראובן בדרום וכו') וחד אמר שהיו הולכים כקורה ארוכה (שהיו הדגלים עומדים בשורה ישרה זה אחר זה), וכאן סתם רש""י כמאן דאמר ""כתיבה"". בעקבות דברי רש""י אלו שוב קשה לי, כיצד זה שתמיד מחנה יהודה במזרח, והרי יהודה נסע <b>ראשונה</b>, ולא תמיד היה המסע בכיוון מזרחה, ואילו רש""י אומר במפורש ""וכשהולכין, הולכין כדרך חנייתן - הלויים והעגלות באמצע, דגל יהודה במזרח, ושל ראובן בדרום"" וכו'. והנה להלן (יז, ד""ה ונסע אהל מועד) אומר רש""י ""לאחר שני דגלים הללו"", כלומר נסעו במערך עורפי ""כקורה"" - יהודה, ראובן, אהל מועד וכו'. וקשה ליישב את הקושיה השנייה בכך שנניח, כי הלכו במערך מעוין. ומכל מקום הקושיה הראשונה במקומה. (פ' במדבר תשל""ב) באשר לקושיה הראשונה ראה ""גור אריה"" שאין כוונת הכתוב לומר ששבט יהודה לעולם יהיו בראש הנוסעים, אלא שדגל מחנה יהודה עוקרים ראשונים ממקומם והולכים, ולאחריהם דגל מחנה ראובן וכו', ובאמת כשפנו מערבה היה שבט יהודה מאחור. בדרך אחרת ביאר הגאון ר' חיים קנייבסקי בספרו ""טעמא דקרא"" על אתר וכתב: קדמה מזרחה - הטעם שהוצרך לכתוב שניהם, יש לומר דהנה זה הסדר רק כשהולכין לצד מזרח, אבל כשהלכו לצד צפון (עיין תוספות ערכין טו ע""א ד""ה כשם) ישתנה כל הסדר והיה מוכרח להיות יהודה לצפון כדי שיהיה הראשון, ולכן כתיב כאן ""קדמה"" - כשהולכין קדמה אז יהודה מזרחה. (הראני הרב איתן שנדורפי שי')"
		"היום דיברתי על כל הנ""ל עם ר' יהודה קיל שי' כעורך ספר במדבר של ""דעת מקרא"", והוא הודה לי שחלק מן הדברים כלל אינם נהירים גם לו. (פ' במדבר תש""ן)"
		"בשבת בבוקר הגעתי למסקנה שרש""י כלל אינו מבקש להכריע במחלוקת, אם כתיבה אם כקורה נסעו (ירושלמי עירובין פ""ה, ה""א). רש""י מפרש כל אימת שהוא נדרש לנושא זה, לפי משמע הכתוב, כלומר פעם כקורה ופעם כתיבה, ובכך מראה לנו על אלו פסוקים הסתמכו החולקים במחלוקת זו. (פ' במדבר תש""ן)"
	@22יד	"<b>""אליסף בן רעואל"".</b> ואילו למעלה (א, יד) ולהלן (י, כ) שם נשיא גד הוא אליסף בן דעואל. (פ' במדבר תשמ""ה)"
		"והנה רמב""ן (ב, יד) מדגיש דבר עקרוני באשר לשמות במקרא - ""כי המנהג בלשון הקודש לשנות השמות בטעם שווה, כמו 'זרח' (להלן כו, יג) ו'צוחר' (בראשית מו, י)... ונקרא דעואל שידע את האל, רעואל ששׂם רעיון לבו באל... והיו קוראים האיש ההוא בשני שמות, ולכך תזכרנו התורה בשניהם"" וכו'. וראה גם רש""ר הירש כאן. ומכל מקום זהו המקום היחיד שבו בא השם ברי""ש ולא בדל""ת. ואיכשהו מעלה תופעה זו את ענין הדלי""ת והרי""ש הגדולות בתיבות ""אחד"" ו""אחר"", ראה מה שכתבתי שם (שמות לד, יד) בשם מו""ר הרב יונה מרצבך זצ""ל. (פ' במדבר תשנ""ח)"
	@22יז	"<b>""בתוך המחנֹת"".</b> לכאורה משתמע מכאן שנסעו במערך שבו חנו, ואף על פי כן אומר רש""י כאן - ""לאחר שני דגלים הללו"" כלומר כקורה נסעו, ורשב""ם על אתר מבאר כך בשפה ברורה עוד יותר. קושי נוסף הוא שבדיבור השני לפסוקנו (ד""ה כאשר יחנו כן יסעו) אומר רש""י - ""הליכתן כחנייתן, כל דגל מהלך לרוח הקבוע לו"", כלומר הדעה המנוגדת לדבריו בד""ה הראשון. (פ' במדבר תשס""ב) וראה מש""כ למעלה (בפסוק ט)."
		"<b>רש""י ד""ה ונסע אהל מועד.</b> ראה מה שציינתי להלן (י, כא). (פ' במדבר תש""ס)"
		"<b>רשב""ם ד""ה כאשר יחנו כן יסעו, בכל ענין שהיו סביב למשכן הארבעה דגלים וכו'.</b> כך היו סביב דרך הליכתם וכו'. והרי זה כמו רש""י - בדיבור הקודם רשב""ם אומר במפורש לפי השיטה שכקורה נסעו, ואילו כאן - כתיבה. (פ' במדבר תשס""ב) והנה יש הבדל דק בין פירוש רש""י לפירוש רשב""ם לפסוקנו. לפי רש""י, אותן שתי יחידות של שלושה שבטים - דגל יהודה ודגל ראובן - תמיד נוסעות לפני שהארון נוסע. ואילו רשב""ם אומר שתמיד לפני שנסע הארון, נסעו שתי יחידות של שלושה שבטים, אבל לא תמיד אותן שתי יחידות. כלומר לפי רש""י (ד""ה ונסע אהל מועד) מחנות בני ישראל נסעו תמיד בשורה ישרה (או כמעוין בכיוון מזרחי דרומי). לעומת זאת רשב""ם (בד""ה בתוך המחנות), שלפיו ההיערכות של המחנות תמיד היתה אותה היערכות, הן בזמן החניה הן בזמן הנסיעה, מרגיש צורך לומר שלא תמיד נסעו אותם השבטים בהתחלה. הסדר של נסיעת השבטים היה תלוי בשאלה לאיזה כיוון נסעו באותו זמן. (ראה הערתו של ר' מאיר יצחק לוקשין על פירוש רשב""ם שבהוצאת ""חורב"")."
		"<b>שם. ...ודרך ימין נמנו הדגלים, מזרח ודרום, מערב וצפון. ע""כ.</b> לא ידעתי למה זה נקרא בפיו דרך ימין, לכאורה זה דרך שמאל. השווה משנה זבחים (פ""ה, מ""ג): ""...דרומית־ מזרחית, מזרחית־צפונית, צפונית־מערבית, מערבית־דרומית"". במקדש, כידוע, כל הפניות היו לימין (ראה יומא טו ע""ב), וזהו אפוא הנקרא דרך ימין, מה שאין כן כאן. (פ' במדבר תשנ""ו) הערת ר' חזקי פוקס שי': בימי קדם צורת ההתבוננות היסודית על העולם היתה כשהמבט מופנה לכיוון מזרח. וממילא נקודת ההתחלה היתה כשהמבט למזרח, וכשהאדם פונה אז לימין, דרך מסעו היא מזרח-דרום-מערב-צפון."
	@22לא	"<b>""לאחרֹנה יסעו לדגליהם"".</b> קשה לדעת, על מה מוסבת המילה ""לדגליהם"", אם על כל המחנות - שהרי זה האחרון - כלומר שמדובר כאן בדגלי המחנות, או מוסבת על דגלי שלושת השבטים המרכיבים את מחנה דן. אם כאפשרות האחרונה, יקשה, למה אין עניין זה מוזכר בשלושת המחנות הקודמים. וראה מה שכתבתי למעלה (ב, ב). (פ' במדבר תשמ""ט) וראה ""דעת מקרא"", שם מבואר: מילה זו (""לדגליהם"") חסרה בסיכום הפקודים של הדגלים הקודמים (ט, טז, כד), ואילו כאן חסרה המילה ""לצבאתם"", הנמצאת בפסוקים אלה. אולי הסיבה בכך, שמחנה דן, כמאסף, סגר בעצם את כל שורת הדגלים, ולפיכך באה המילה ""לדגליהם"" במקום ""לצבאתם"": ""לאחרנה יסעו לדגליהם"" של כל המחנות. ע""כ."
	@22לג	"<b>""והלוים לא התפקדו"" וגו'.</b> חוזר אל הציווי שלמעלה (א, מט). ואולם קשה: (א) הרי כבר נאמר שם (א, מז) שהלויים לא התפקדו? (ב) למה בא איסור פקידת הלויים אחר סיפור העובדה שלא התפקדו? ולכאורה צריך עיון. (פ' במדבר תשנ""ד)"
		"וראה ראב""ע (א, מט) ששם לב לקושי השני, אך אינו מישבו. ולפי דברי רמב""ן המובאים למעלה (א, מט) מיושבים שני הקשיים. וראה מה שכתבתי למעלה (שם). (פ' במדבר תשנ""ד)"
@11ג	@22א	"<b>רש""י ד""ה ואלה תולדֹת אהרן ומשה, ואינו מזכיר אלא בני אהרן... מלמד שכל המלמד וכו' (סנהדרין יט ע""ב).</b> התשובה יפה, אך אינה מיישבת אלא מחצית השאלה, דהיינו כיצד זה נקראים בני אהרן תולדות משה, אך אינה מיישבת את השאלה באשר לאי־איזכור בניו של משה. (פ' במדבר תשמ""ז) וראה ""עבד שלמה"" שלא בא הכתוב להזכיר אלא את המשוחים לכהונה."
		"<b>רש""י ד""ה ביום דבר ה' את משה, נעשו אלו התולדות שלו, שלימדן מה שלמד מפי הגבורה. ע""כ.</b> כלום לפני כן לא לימדם? (פ' במדבר תשמ""ט) הערת ר' חזקי פוקס שי': לעניות דעתי הדגש כאן הוא על המילים ""מפי הגבורה"". אכן מסתבר שגם קודם לכן לימדם תורה (ממה שקיבל במסורת מאברהם אבינו שכליותיו נבעו תורה), אולם תורה זו, לא היו בה גדרי חיוב ובשעת הצורך ניתן היה לסטות ממנה (כפי שעשה עמרם בנושאו את דודתו לאשה). כאן לימד משה ""מה שלמד מפי הגבורה"" - זו כבר מדרגה אחרת, זו תורה שיש בה גדרי חיוב. על תורה זו אמרו חז""ל (סנהדרין יט ע""ב): כל המלמד בן חבירו תורה - מעלה עליו הכתוב כאילו ילדו."
		"ויפים, בהקשר זה, דברי הרב משה צבי נריה בספרו ""נר למאור"" (עמ' 315), שהביא דברי רש""י אלו וכתב עליהם: על דברי חז""ל שהובאו ברש""י שואל המהר""ל מפראג בספרו ""גור אריה"": הרי משה רבנו, רבן של כל בני ישראל היה, כולם היו בניו־תלמידיו, ומדוע מדגישה התורה דווקא שבני אהרן נקראו בניו? עונה המהר""ל: משום שאת בני אהרן לימד משה רבנו שעות נוספות, מעבר לחובתו. מכאן למדנו: המתמסר לתלמידיו ללא גבול, מעבר לתנאי המשכורת ולמחוגי השעון, הוא הזוכה שתלמידיו בנים הם לו. ע""כ."
		"<b>רשב""ם ד""ה ואלה תולדת אהרן ומשה, תחילה מנה תולדות ישראל (בפרק ב)... ואחר כך תולדות הכהנים (ג, ב-ד)... ואחר כך תולדות הלוים (ג, יד-לט) וכו'.</b> אמנם מונה יפה את הסדר התמוה, אך אינו מציע לו כל פירוש, אף כי זה מתבקש דווקא כאשר מדגישים אותו, מכל מקום תירוצו של רשב""ם לשאלת רש""י באשר לאי־איזכור בני משה, הוא שבהמשך פרקנו מופיעים בני משה במילים ""משפחת העמרמי"" (בפסוק כז). (פ' במדבר תשס""ב)"
		"<b>רשב""ם ד""ה ביום דבר ה' את משה בהר סיני, שזהו קודם שהוקם המשכן, אז היו ארבעה. אבל בשנה שנייה שהוקם המשכן במדבר סיני לא נשארו כי אם אלעזר ואיתמר, כמו שפירשתי למעלה בתחילת פרשה. שכל מקום שנאמר ""בהר סיני"" זהו קודם שהוקם המשכן, אבל משנבנה אהל מועד לא נאמר אלא ""במדבר סיני"". ע""כ.</b> לפי רשב""ם הכתוב מדגיש שכשדיבר ה' אל משה בהר סיני, קודם שהוקם המשכן, אכן היו לאהרן ארבעה בנים, אבל כשהוקם המשכן במדבר סיני מתו שני בני אהרן נדב ואביהוא, ונותרו לו רק שני בנים חיים. וראה מה שכתבתי בספר ויקרא (כה, א). (פ' במדבר תשס""א)"
	@22ד	"<b>""וימת נדב ואביהוא... בהקריבם אש זרה לפני ה'"". </b>נראה ש""בהקריבם"" אינו בא לומר: בשעה שהקריבו, כי אם - משום שהקריבו וכו'. קצת קשה לי, למה טורחים חז""ל להעלות טעמים שונים למותם (ראה מה שכתבתי בנדון בספר ויקרא טו, לב-לג - מתוך דברים שאמרתי ב'תנאים' של חיים ושירה שי'). (פ' במדבר תשס""א)"
		"ואולם ראה תרגום יונתן בן עוזיאל שתרגם: ""בזמן קרוביהון אישתא נוכריתא"". (פ' במדבר תשס""א)"
		"<b>רש""י ד""ה על פני אהרן, בחייו. ע""כ.</b> קצת קשה, כי מהו החידוש שכיהנו בחייו? ואם תאמר כ""שפתי חכמים"" (אות ט), גם אז אין בזה כל חידוש שבחייו שירתו ככהנים גדולים, כאשר יטמא אהרן. (פ' במדבר תשמ""ה) וראה רמב""ן על אתר שדבר זה, שבנים נמשחים לכהונה גדולה בימי אביהם כשהוא כהן גדול, נהג רק באותו הדור, אבל לדורות אין הבנים נמשחים לכהונה גדולה בחיי אביהם."
	@22ו	"עד כה פעמיים הדגישה התורה את מעמדם המיוחד של הלויים במסגרת מפקד בני ישראל (א, מז-מט; ב, לג). משמעותו של מעמד מיוחד זה מתגלית בפרקנו ובפרק שלאחריו - על הלויים מוטלת העבודה באהל מועד ובמקדש במקום הבכורות. בחירת הלויים תחת הבכורות נעשית בהר סיני לאחר מעשה העגל וכתוצאה ממנו (ראה ראב""ע לפסוק א ד""ה ואלה תולדת אהרן ומשה), וראויים היו בני לוי להבחר, שכן לא עבדו עבודה זרה מעולם (ראה יומא סו ע""א). (פ' במדבר תשנ""ו)"
		"<b>""ושרתו אתו"".</b> אונקלוס מתרגם: ""וישמשון יתיה"". וכן הוא מתרגם להלן (בפסוק יב) ""והיו לי הלוים"" - ""ויהון משמשין קדמי ליואי"", כלומר אין אונקלוס מבדיל בין שני המקראות, דהיינו שיש זהות בין 'להיות לה'' ל'לשרת את אהרן'. (פ' במדבר תשמ""ט)"
	@22ז	"<b>""ושמרו את משמרתו ואת משמרת כל העדה"".</b> לא ברור ""משמרתו"" של מי, אם של אהרן (כלומר כעת מצווים בני לוי לעזור לכהנים בשמירת המשכן והמקדש מפני כניסת זרים) או של מטה לוי (כלומר השיר שהיו הלויים משוררים על הדוכן בעת הקרבת הקרבנות, או נשיאת כלי המשכן ושמירתם). ומדברי רש""י בדיבור הקודם משתמע שמוסב על אהרן. (פ' במדבר תשנ""ה) ולפי אברבנאל על אתר מוסב על מטה לוי."
	@22י	"<b>רש""י ד""ה ואת אהרן ואת בניו תפקד, לשון פקידות, ואינו לשון מנין, ע""כ.</b> אכן נחוצה הערה זו, שהרי לכאורה היה צריך לומר לשון הפעיל. ועוד: בכל הפרשה בא לשון פק""ד כלשון מנין, ועל כן יש מקום לציין, שכאן לא כך. וראה רשב""ם על אתר שאומר את הדברים בשפה ברורה יותר. (פ' במדבר תשס""ב)"
		"<b>רש""י ד""ה ושמרו את כהנתם, קבלת דמים וזריקה וכו'.</b> קצת קשה, שהרי בדרך כלל בא ""ושמרו"" להזהיר מפני איסור, וגם כאן היה אפשר לפרש - שלא להיטמא, לא להינשא לאסורות להם וכדו'. וצריך עיון. (פ' במדבר תש""ן)"
	@22יב	"<b>רש""י ד""ה ואני הנה לקחתי, ואני מהיכן זכיתי בהן. ד""ה מתוך בני ישראל, ...וכשחטאו בעגל נפסלו, והלוים שלא עבדו עבודה זרה נבחרו תחתיהם. ע""כ.</b> שאלת הזמן בו נפסלו הבכורים לעבודה ונבחרו הכהנים נדונה במסכת זבחים (קטו ע""ב). לפי רבי יהושע בן קרחה, עד שהוקם המשכן שמשו הבכורות, ולפי רבי, משבאו לסיני הופרשו הכהנים. והנה לפי רש""י כאן, במעשה העגל נפסלו הבכורות, וזה לא כרבי יהושע בן קרחה ולא כרבי. וראה רא""ם שהאריך לבאר דברי רש""י בשתי הדרכים. אם כרבי, שנפסלו עם בואם לסיני, צריך לומר שגלוי היה לפני ה' יתברך שעתידים הבכורות לחטוא בעגל ולכן גזר מתחילה שלא ייעשו קרבנות על ידי הבכורות שעתידים להפסל (גנאי הוא שתהיה עבודת הקרבנות הנעשית לרגל קבלת התורה על ידי אנשים שבעוד זמן מועט יכשלו בעבודה זרה). ולשון רש""י ""וכשחטאו בעגל נפסלו"" - אין כוונתו שנפסלו באותה שעה, אלא שבשל מעשה זה נפסלו. ואם כרבי, צריך לומר שאמנם נפסלו הבכורות מפני חטאם בעגל, אלא שלא נפסלו מיד באותה שעה, רק המתין להם ה' עד שהוקם המשכן. (פ' במדבר תש""ס)"
		"וראוי לברר, מה היתה העבודה לפני הקמת המשכן. (פ' במדבר תשמ""ו)"
		"ושמא הכוונה לומר שהעבודה אמנם נועדה להם, אלא שלא הגיעו לידי כך. (פ' במדבר תשמ""ח) וראה זבחים (פי""ד, מ""ד) שעד שלא הוקם המשכן היו הבמות מותרות, ועבודה בבכורות. וראה דברי רש""י בספר שמות (יט, כב; כד, ה) שהבכורות הם אלו שהקריבו את הקרבנות במעמד הר סיני."
		"ולא מובן לי, מה כוונת רש""י באומרו: שיהיו ישראל שוכרין אותן לשירות שלי. ע""כ. וגם קשה, מה פירוש ""על ידי הבכורות זכיתי בהם"", והרי לפי הפירוט, כלל אין זו זכיה כי אם דחייה ובחירה במקום הנדחה, מין 'עדיפות שניה'. (פ' במדבר תש""ן) באשר ללשון ""שיהיו ישראל שוכרין אותן לשירות שלי"" מבאר הרא""ם שמתוך כל ישראל החייבים לשרת את ה' ולעבדו, בחר ה' בבני לוי והוצרכו ישראל לשכור אותם לעבודה זו ולתת להם מעשרותיהם."
		"ושאלה אחרת בהקשר זה - למה לא כתובה פרשה זו סמוך לפרשת העגל, כלומר בסוף ספר שמות? (פ' בהעלתך תשנ""ו) הערת הרב איתן שנדורפי שי': פרשיית החלפת הבכורות בלויים איננה סמוכה לחטא העגל מכמה סיבות: (א) יש לשים לב שהתורה לא כתבה בפירוש שהבכורות ירדו ממעלתם בגלל חטא העגל, וזאת כנראה על מנת להסתיר את גנותם. ניתן לומר שמסיבה זו גם כתבה התורה על החלפת הבכורות בלויים רק כאן ולא סמוך לחטא העגל. (ב) החלפת הבכורות בלויים נעשתה בחודש ניסן (גיטין ס ע""א) או אפילו באייר (עיין במדבר א, א ושל""ה הקדוש בפרשת נשא על נתינת העגלות ללויים), כך שלא מתאים להצמיד את פרשת הלויים, שהיתה בשנה השניה, לחטא העגל, שהיה בשנה הראשונה, בי""ז בתמוז (תענית כו ע""א-ע""ב). (ג) ספר שמות מתרכז בסיפור על חטא העגל והכפרה עליו - לאחר חטא העגל מספרת התורה על המעשים שעשה משה לעיני ישראל ולישראל במחנה, על תפילותיו של משה, ועל הכפרה והסליחה שבאו בעקבותיהם. הכפרה על החטא באה לידי ביטוי בנתינת הלוחות השניים ובהקמת המשכן, וכמו שכתב רש""י בראש פרשת פקודי: ""משכן העדות - עדות שויתר להם הקב""ה על מעשה העגל"". (ד) פרשת הלויים, שהיתה בראש חודש ניסן, מצטרפת לפרשות נוספות (המופיעות בפרשות נשא ובהעלתך) שנאמרו בראש חודש ניסן, כמו פרשת שילוח טמאים, פרשת הנשיאים, פרשת המנורה ו(תחילת) פרשת פסח שני (עיין גיטין ס ע""א), כך שזהו המקום המתאים ביותר לפרשת החלפת הבכורות בלויים! ואמנם כבר בסוף חומש שמות (פרק מ) מסופר על אשר אירע בראש חודש ניסן, וכן בספר ויקרא, בפרשת שמיני! ושאלה גדולה היא: מדוע הופרדו הפרשיות שנאמרו בראש חודש ניסן ונכתבו במקומות שונים, ואפילו בספרים שונים? לשאלה זו נדרש באריכות הרב ליב מינצברג במאמרו ""האור הגנוז בחמשת הספרים"" (קובץ ""תורה ודעת"" ח""ב עמ' לו-לז ועמ' ס). באופן פשוט יש להסביר שספר שמות מתרכז בדמותו של משה רבנו, לעומתו ספר ויקרא מתרכז באהרן ובניו ועל כן נקרא ""תורת כהנים"" וספר במדבר עוסק בנשיאים ובלויים, לכן פרשיית החלפת הבכורות בלויים נדחתה דווקא לספר במדבר וצורפה לפרשיות העוסקות בלויים."
	@22טו	"<b>""...כל זכר מבן חדש ומעלה תפקדם"".</b> אין הכתוב נוקט גיל סוף המנייה, אף על פי שלעבודת המשכן גויסו רק בני שלושים עד חמישים, וברור שמנייה זו היתה כדי לפדות את בכורות ישראל. ומפני שבכור נפדה מבן חודש ומעלה (ראה להלן יח, טז), אף מניית הלויים היתה ""מבן חדש ומעלה"". ולא בכדי באה פרשת מנין הבכורות ופדיונם מיד לאחר פרשתנו. (פ' במדבר תש""ס)"
		"<b>רש""י ד""ה מבן חדש ומעלה, ...עם כניסתה בפתח מצרים ילדה אותה (את יוכבד), ונמנית בשבעים נפשות וכו'.</b> תמיד היה קשה לי, כלום לא היו עוד נקבות אצל צאצאי יעקב אבינו כאשר ירד למצרים? ושמא צריך לומר שלא מנה בשבעים נפש אלה אלא את הנקבות הבולטות. (פ' במדבר תשמ""ו) וראה מה שכתבתי בספר שמות (ו, כ) ובספר בראשית (מו, כו)."
	@22טז	"<b>רש""י ד""ה על פי ה', אמר משה לפני הקב""ה, היאך אני נכנס לתוך אהליהם וכו'.</b> נפלאה היא צניעותו של משה רבנו ע""ה, וזאת אף על פי שהוא מתפקד בציוויו של הקב""ה. ולא פחות מרשים הוא הפתרון לבעייתו. ותמוה שלא ראיתי, שמישהו ינצל דברי חז""ל אלה כמראים צניעות אמיתית מהי. (פ' במדבר תשמ""ח) הערת ר' שמואל עמנואל שי': האמנם ההיסוס של משה להיכנס לאוהלים כדי לספור את התינוקות היה מטעמי צניעות? דברי המדרש, שרש""י מביא, מופיעים במדרש רבה, מדרש תנחומא וילקוט שמעוני. לפי פשטות לשונם סיבת ההיסוס היתה הטירחה הגדולה הקשורה בספירה, שכן משה צווה על ידי הקב""ה לבצע את הספירה של כל בני משפחות הלויים בעצמו (ללא עזרת ראשי המשפחות). ואכן בפירוש מהרז""ו על מדרש רבה כתוב: כי היו קטנים מונחים בעריסה וצריך לבדו לילך אצלם וכו'. (המקור לכך שסיבת ההיסוס של משה רבנו היתה מטעמי צניעות הוא ב""גור אריה"" ו""שפתי חכמים"", מכל מקום כאמור, מפשטות הלשון לא משמע כך). לאור זה, לעניות דעתי, מובן מדוע לא מציינים את ההיסוס של משה רבנו כדוגמא של ""צניעות אמיתית""."
		"וצריך לומר שאחר קבלת מספר התינוקות שבאוהל, ציוה משה רבנו ע""ה על כל הגדולים מתינוקות לצאת מן האוהל, וכך מנאם. (פ' במדבר תשנ""א)"
		"אך משום מה חסרה כאן (ובכלל) הגדרה, תינוק מהו, וכפי ששלום שי' שאלני אתמול בהקשר אחר, עד אימתי נקרא אדם יתום (ל""ע). (פ' במדבר תש""ס) באשר לתינוק ראה רמב""ם (הלכות אישות ב, י) שכתב: הבן משיולד עד שיהיה בן שלש עשרה שנה נקרא קטן ונקרא תינוק. ע""כ. (הראני הרב יחזקאל פייגלין שי'). ובאשר ליתום כתב הרמב""ם (הלכות דעות ו, י): חייב אדם להזהר ביתומים ואלמנות מפני שנפשן שפלה למאד ורוחם נמוכה... ועד אימתי נקראים יתומים לענין זה (איסור עינוי יתום)? עד שלא יהיו צריכין לאדם גדול להסמך עליו ולאמנן ולהטפל בהן אלא יהיה עושה כל צרכי עצמו לעצמו כשאר כל הגדולים. ע""כ. עם זאת ישנם דינים הנוגעים ליתום גדול (ראה ערך יתום ב""אנציקלופדיה תלמודית"" והערות 28 ו־74 שם)."
	@22כה	"<b>רש""י ד""ה מכסהו, עורות אילים ותחשים. ע""כ.</b> ראה דברי ""שפתי חכמים"" (אות צ) באשר לשאלה, אם היה מכסה אחד או שניים, וראה מה שכתבתי בספר שמות (כו, יד). (פ' במדבר תש""ן)"
	@22כו	"<b>רש""י ד""ה ואת מיתריו, של המשכן והאהל, ולא של חצר. ע""כ.</b> קשה לי, מכיוון שלהלן (פסוק לז), בפקודת בני מררי, מדובר במיתרי החצר, הרי ברור שלא בהם מדובר כאן? ועוד: בספר שמות מוזכרים המיתרים פעמיים (לה, יח; לט, מ) בקשר לחצר. יוצא שמיתרי המשכן והאהל כלל אינם מוזכרים בספר שמות. (פ' במדבר תשנ""ח)"
		"וראה רש""י להלן (ד, לב). לדבריו, היו במשכן יתידות ומיתרים הן ליריעות המכסות את המשכן עצמו, הן לקלעי החצר, הן לעמודי החצר. השניים הראשונים היו במשא בני גרשון, כמבואר בפסוקנו, והאחרונים במשא בני מררי. לפי זה דברי רש""י כאן מובנים, שכן ניתן היה לחשוב שמדובר כאן במיתרי קלעי החצר (שאכן היו במשא בני גרשון כמבואר להלן ד, כו), קמ""ל שכאן מדובר על מיתרי יריעות המשכן והאהל. (פ' נשא תשנ""ח)"
	@22כט	"<b>רש""י ד""ה משפחת בני קהת יחנו וגו' תימנה, וסמוכין להם דגל ראובן החונים תימנה. אוי לרשע ואוי לשכנו - לכך לקו מהם דתן ואבירם ומאתים וחמשים איש עם קרח ועדתו, שנמשכו עמהם במחלקותם. ע""כ.</b> קשה לי, כלום חסרה להם לדתן ואבירם רשעות עד שהם צריכים להימשך אחר קרח? והרי היפוך הדברים הוא נכון. על קרח לא שמענו עד כה שום דבר רע, ואילו הללו ותיקים ברשעותם, ואף על פי כן תולה הכתוב־הדרשן את מקור הרשעות בקרח. (פ' במדבר תשמ""ג)"
		"וזה שחז""ל מיחסים כמה וכמה מעשים רעים לדתן ואבירם, הוא - לדעת ר' דב רפל שי' - משום שהם (או רש""י) מבקשים לצמצם את מספר עושי הרע בישראל ככל האפשר. ולעניות דעתי זהו שאמרו: תולין קלקלה במקולקל (ראה ירושלמי תרומות פ""ד ה""ח). ומן הסתם שני הרעיונות עולים בקנה אחד, וכבר נדרשתי לזה בעבר (ראה מה שכתבתי בבראשית מב, כד; שמות ב, יג; ה, כ; טז, כ; ועוד). (פ' במדבר תשנ""ו) הערת ר' גרשון באס שי': רעיון זה בא לידי ביטוי גם בדברי חז""ל במסכת תענית (כט ע""א): מגלגלין זכות ליום זכאי וחובה ליום חייב."
		"וראה ""העמק דבר"" (להלן טז, א ודברים יא, ו) הרואה בדתן ואבירם את אנשי המחלוקת העיקריים. (פ' עקב תשנ""ו)"
	@22לא	"<b>רש""י ד""ה והמסך, היא הפרוכת, שאף היא קרויה ""פרכת המסך"" (שמות מ, כא). ע""כ.</b> לשון הזהב של רש""י כאן קשה. לא רק שצריך לומר: הוא הפרוכת, אלא שבוודאי צריך לומר: שהיא אף קרויה וכו'. (פ' במדבר תש""ס) הערת הגר""א נבנצל שליט""א: כוונת רש""י, שלא רק מסך שער החצר קרוי מסך, אלא אף הפרוכת קרויה מסך."
	@22לב	"<b>""ונשיא נשיאי הלוי אלעזר בן אהרן הכהן"".</b> ראש הנשיאים למשפחות הלויים היה אלעזר בן אהרן הכהן. תפקידו היה להנהיג את הלויים שעסקו במשמרת הקודש. וקשה לי, שלכאורה אין מקומו של פסוק זה כאן, לאחר מנין בני גרשון ובני קהת ותיאור תפקידם כי אם אחר מניית משפחות מררי ותיאור תפקידם, ועדיין לא מצאתי תשובה. (פ' נשא תשמ""ח)"
		"ולכאורה התשובה פשוטה - מפני שאלעזר, בן בנו של עמרם, קהתי היה, על כן מנוהו כאן, לפי משפחתו ולא לפי תפקידו. (פ' במדבר תשמ""ט)"
		"וראה רש""י (להלן ד, טז ד""ה פקודת כלי המשכן) שעל בני גרשון ומררי היה ממונה איתמר בן אהרן. (פ' נשא תשמ""ט) ובהערה 25 שבחומש ""דעת מקרא"" על אתר כתוב: יש לציין, שהתפקיד (של אלעזר) נזכר בכוונה כאן, בתיאור עבודת בני קהת, כי מלבד מה שהיה ממונה על כל בני לוי, היה אלעזר אחראי במיוחד לעבודת בני קהת, שטיפלו בכלים המקודשים ביותר. ונזכור, שכבר הוסיף להם הכתוב תואר כבוד ""שמרי משמרת הקדש"" (פסוק כח). ועם זה היה אלעזר ממונה גם על עבודות בני גרשון ומררי ליד איתמר בן אהרן הכהן (ראה להלן ד, כח ו־לג). ע""כ."
	@22לו	"<b>""ופקֻדת משמרת בני מררי"" וגו'.</b> לא ידעתי למה נוספה כאן תיבת ""ופקדת"" שאינה אצל גרשון וקהת. וקצת קשה לומר שזה משום כובד משאם וקשיחותו, אך לא ראיתי עדיין מי יעיר על זה. (פ' במדבר תשנ""א) וראה רש""ר הירש שכתב: קביעת משמרתם של בני מררי קרויה כאן בייחוד ""פקודה""; זאת, כנראה, משום שהם היו המחלקה האחרונה של הלויים. והכתוב בא לשלול את הסברה המוטעית, כאילו משמרתם נקבעה מאליה, משלא נותר להם תפקיד אחר. משום כך אנחנו מוצאים, שהטלת התפקיד על בני מררי קרויה כאן ""פקודה"": הם נתמנו לתפקידם לא פחות משאר בני לוי; ומשמרתם היתה התוכן של מינוי מיוחד שהצביע על האימון שרחשו להם. ע""כ."
	@22לט	"<b>רש""י ד""ה אשר פקד משה ואהרן, נקוד על ""ואהרן"", לומר שלא היה במנין הלוים (בכורות ד ע""א). ע""כ.</b> אהרן - לא, ומה עם משה רבנו? כלומר לכאורה אי־המנייה של אהרן עם שבטו היתה משום חשיבותו, ואם כן הוא, למה משה כן נמנה? כלום הוא מכובד פחות? (פ' במדבר תשמ""ה)"
		"ולפי ""העמק דבר"" הדבר מובן, שכן ביאר: משום שבאו הלויים במספרם לפדות הבכורים שחטאו בעגל, ובשביל שאהרן היה הגורם לזה, לא נמנה לכך. (פ' במדבר תשנ""ח)"
		"<b>רש""י ד""ה שנים ועשרים אלף, ...אותן שלוש מאות לויים, בכורים היו וכו'.</b> שלוש מאות בכורים מתוך 22,000 זכרים, פירושו כ־74 ילדים לאישה בממוצע, וזה קצת קשה. (פ' במדבר תשס""ב)"
		"אולם כששאלתי את עידו שי' כשהיינו בשבת אצל משפחת פלד, ענה לי אחרי קצת מחשבה, שהיו שם, בין הבכורות, גם סבים ואולי גם אבותיהם של סבים, וממילא יקטן המספר הממוצע פי שניים או שלושה. ועדיין קשה. (פ' במדבר תשנ""ז) הערת הגר""א נבנצל שליט""א: אבל גם בין הפשוטים כך, ושוב נשאר אותו יחס. אולי בכורי הלויים היו המכובדים בנשיאת הארון, והארון היה הורג בהם יותר מבאחרים."
		"ועוד קשה: למה שבט לוי הוא הקטן ביותר בין שבטי ישראל, למרות שנמנו כולם מגיל כ', ורק בני לוי - מגיל חודש ומעלה. וראה ""העמק דבר"" (ג, כח) שבני לוי נתמעטו באופן מיוחד בשל היותם מופרשים לעבודת ה'. (פ' במדבר תשנ""ח) והוסיף הגר""א נבנצל שליט""א: וגם לא היו בכלל ""וכאשר יענו אֹתו כן ירבה וכן יפרֹץ"" (שמות א, יב), וגם הארון היה הורג בהם. ע""כ. וכבר הארכנו בזה בספר שמות (א, ז). עיין שם. וראה מאמרו המקיף של הרב אלחנן סמט ""מפקדי הלויים ומספר הבכורות"" (בעיוניו לספרנו, סדרה ראשונה עמ' 156)."
	@22מ	"<b>רש""י ד""ה פקד כל בכר זכר וגו' מבן חדש ומעלה, משיצא מכלל ספק נפלים. ע""כ. </b>ולא ידעתי, למה רש""י חוזר כאן על מה שכתב למעלה (על פסוק טו). ועוד: לשם מה ד""ה ארוך כל כך, בשעה שדי היה לכתוב ""מבן חדש ומעלה"". (פ' במדבר תשמ""ט)"
		"וכך הוא ד""ה כבר בדפו""ר. (פ' במדבר תשנ""א)"
		"על חזרתו של רש""י על דבריו שאלתי את דעת הרב עמיחי בן־יעקב שי' ואמר שיחפש תשובה. (פ' נשא תשנ""ז) וראה ""באר מים חיים"" שדייק בלשון רש""י שהוסיף כאן תיבת ""ספק"", כי במנין זה שהיה על פי עצמו היה לו לחשוש לספק נפל עד שלושים יום, אבל במנין הלויים, שהיה בנבואה ""על פי ה'"" - לא יתכן שום ספק."
		"<b>""ושא את מספר שמֹתם"".</b> ראה מה שכתבתי למעלה (א, ב) באשר לביטוי ""במספר שמות"". והרי קושי שעד כה לא שמתי לב אליו, והוא כפל־הלשון שבפסוק: ""פקֹד כל בכֹר זכר... ושא את מספר שמֹתם"". וראה למעלה (א, מט) מה שכתבתי שם. (פ' במדבר תש""ס)"
	@22מא	"<b>""ולקחת את הלוים לי... תחת כל בכֹר בבני ישראל, ואת בהמת הלוים תחת כל בכור בבהמת בני ישראל"".</b> לאחר שסוכם מהו מספר הלויים שאינם בכורות בעצמם, באה התורה ומצווה להחליף בפועל את הבכורות בלויים ומפרטת את פרטי ההחלפה: צריך לספור את בכורות בני ישראל, כדי לוודא שאכן לכל בכור יש לוי שאינו בכור, שיבא להחליפו ולפטרו מן החובה ומן הזכות לעבוד במשכן. כל הבכורים שיוולדו מכאן ואילך משוחררים מאליהם מעבודת המשכן. יחד עם בכורות האדם נפדו גם פטרי החמור, אולם הבדל היה בין בכורות האדם לבין פטרי החמור לענין פדיונם על ידי הלויים, שבבכורות האדם הוזקקו להשוות את מספר הלויים כנגד מספר הבכורות (והעודפים בבכורות - מאתיים שבעים ושלושה במספר - נתחייבו ליתן חמישה סלעים לפדיונם), אבל לגבי פטרי החמור לא הוצרכו לספור אם אכן לכל פטר חמור בישראל יש כנגדו שה אצל הלויים, אלא היה די בפדיון כללי ""בהמת הלוים תחת בהמתן"", ללא מנין מספרם (ראה רש""י לפסוק מה. הערת הגר""א נבנצל שליט""א: שה אחד של לוי פדה כמה פטרי חמורים. בכורות ד ע""ב). וקשה לי: (א) מה טיבה של לקיחה זו של בהמות הלויים? (ב) מה בין הציווי שבפסוקנו לזה שבפסוק מה? (פ' במדבר תשס""ב) לשאלת טיבה של לקיחת בהמת הלויים נדרש רש""ר הירש על אתר וכתב: החמור הוא בהמת משא, והוא מייצג את הרכוש המיטלטל; וקדושת פטר חמור מבטאת, שכל הרכוש הדומם של המשפחה קנוי לה'; וזו משמעות פדיון פטר חמור על ידי שה הנמסר לכהן: אין ערך ואין משמעות לרכוש הדומם, אלא אם כן הוא הופך לחי - באישיותו החיה של האדם - ומנוצל למטרות המקדש. נראה אפוא, שיש כאן אזהרה נמרצת ללויים, הנכנסים לעבודת המקדש: הנה הם פודים באישיותם את בכורי ישראל ומשחררים אותם מעבודת המקדש; אך באותה שעה הם גם פודים בשׂיָים את פטרי החמורים של העם. נמצא, שהלוי חייב לראות את עצמו כעובד המקדש - לא רק בצד הרוחני־המוסרי של אישיותו - אלא גם באמצעים של קיומו. ע""כ. על שאלה (ב) השיב ר""י אברבנאל וכתב: ...אחרי שנמנו הבכורים ונמצאו יותר מהלויים מאתיים ושבעים ושלוש נפש, הוצרך יתברך לצוות למשה מה יעשה בעודפים ההם... רוצה לומר, אף על פי שאין מספר הלויים כמספר הבכורים, על כל פנים קח את הלויים תחת כל בכור בבני ישראל. ע""כ."
		"ולא ראיתי בינתיים מי מבהיר - למה דווקא פטרי חמוריהם ולא כל בכורות בהמתם, כפשוטו של מקרא? ולמה יצטרכו הלויים לתת את צאנם, ומה יעשה אהרן בהן? כל הפרשה צריכה עיון. (פ' במדבר תשס""ב) הערת ר' שמואל עמנואל שי': לגבי השאלה מדוע חוייבו לפדות רק את פטרי החמורים, נראה לי שהתשובה היא, שעל פי הגמרא בתמורה (כא ע""ב), אין חיוב בכור בהמה טהורה בחוץ לארץ מן התורה, אבל על פי גזירת הכתוב מצוות פטר חמור חלה גם בחוץ לארץ. גם חשוב לציין שאצל בכור בהמה טהורה בכלל לא קיים מושג של ""פדיון"". וראה דברי ""אור החיים"" הק' על אתר. והוסיף הגר""א נבנצל שליט""א: לגבי הלויים - אכן הלויים לא נתנו את צאנם, כמו שגם לדורות הם פטורים מפדיון פטר חמור."
	@22מג	"<b>""שנים ועשרים אלף שלשה ושבעים ומאתים"".</b> דומה שזה המספר היחיד בספר במדבר שבו יחידות, ובכלל מספרים כאלה נדירים במקרא. ראוי לבדוק פעם, אימתי הם מופיעים (להוציא מניין שנות חיים). (פ' במדבר תשנ""ח) וראה מאמרו של הרב אלחנן סמט שי' ""שיטת עיגול המספרים במפקדי בני ישראל"" (בעיוניו לספרנו, סדרה שניה עמ' 144), שם כתב: מסתבר שבאופן עקרוני, התורה מעגלת את המספרים, ואילו במקום שניתן מספר מדויק - במפקד הבכורות בישראל - נעשה הדבר מפני הצורך לחשב את מספר הבכורות העודפים, שאותם יש לפדות בחמישה שקלים כל בכור. הערת הגר""א נבנצל שליט""א: אבל בספר דברי הימים א' (ז, ז), בפרשה הראשונה של יחוסי בנימין ומספר גבורי חייליו, אין הכתוב מעגל את המספרים, אלא מונה מנין מדוקדק - ""חֲמִשָּׁה רָאשֵׁי בֵּית אָבוֹת גִּבּוֹרֵי חֲיָלִים וְהִתְיַחְשָׂם עֶשְׂרִים וּשְׁנַיִם אֶלֶף וּשְׁלֹשִׁים וְאַרְבָּעָה""."
	@22מה	"<b>רש""י ד""ה ואת בהמת הלוים וגו', לא פדו בהמות הלויים את בכורי בהמה טהורה של ישראל אלא את פטרי חמוריהם וכו'.</b> בהערה 32 שבחומש ""תורת חיים"" מובאים דברי רש""י מבכורות (ד ע""ב ד""ה תנינא), בזו הלשון: רצונו לומר שהבן לוי נותן שה לכהן ונפטר בזה פטר חמור אחד של ישראל, ואם הכהן מחזיר השה ללוי במכירה או במתנה הבן לוי חוזר ונותנו לכהן ופוטר פטר חמור אחר של ישראל, ועושה כזה כמה פעמים ובכל פעם פוטר פטר חמור אחד. ע""כ. (הערת ר' שמואל עמנואל שי': ראוי לציין שבשה אחד אפשר לא רק לחזור ולפדות פטר חמור נוסף, אלא שבשה אחד אפשר לפדות עשרות פטרי חמורים ביחד). והדבר קשה: למה הקל הכתוב על בני ישראל דווקא באשר לפטר חמור, אבל השאיר את הלכות בכור בהמה טהורה על בני ישראל? (פ' במדבר תש""ס)"
		"מצאתי תשובה ב""שפתי חכמים"" (אות ה). עיין שם. והשווה שמות (יג, יג). (פ' נשא תשמ""ט, במדבר תשנ""א)"
	@22מו	"<b>רש""י ד""ה ואת פדויי השלשה וגו', ...מהם תקח חמשת שקלים לגלגלת. כך היתה מכירתו של יוסף, עשרים כסף, שהיה בכורה של רחל. ע""כ. </b>האסוציאציה מאוד יפה. מה שקצת קשה לי, הוא יחסם של חז""ל כאן ובכלל לניידות בערכו של מטבע - כאילו לא קיימת כלל, כי הנה כאן עברו מאות שנים, וערכו של בכור נשאר במקומו. ולכאורה כך גם - ועוד יותר - בפרשת ערכין שבסוף ספר ויקרא. לא זכור לי שראיתי פעם התייחסות לבעיה זו. ומעין זה היה קשה לי כבר בדיני ערכים (ויקרא כז, כה). (פ' במדבר תשנ""א) הערת ר' שמואל עמנואל שי': נראה לי שהשאלה־התמיהה לא שייכת כל כך לגבי פדיון בכור וערכין, כי הרי אין כל פרופורציה בין ערכו של הבן הבכור וחמישה שקלים, הפדיון של הבן הבכור הוא מעשה סמלי, ולכן אין חשיבות לתנודות השער, וכן לגבי ""ערכין"". השאלה שייכת לגבי קנסות בנזקין, כגון אונס, מפתה ושור שהמית עבד."
	@22נ	"<b>רש""י ד""ה חמשה וששים ושלש מאות ואלף, ...מה עשה? הביא שנים ועשרים אלף פתקין וכו'.</b> הרי לך מבצע בחירות אדיר ממדים, בתנאי מדבר, שלכאורה עובר ללא תשומת לב. (פ' במדבר תשנ""א)"
		"לימוד גדול יש כאן: משה רבנו, מְבצעו של מִבצע זה, מנהיג את בני ישראל ללא עוררין, ואף על פי כן עושה כל מאמץ כדי לא להתווכח עם מיעוט קטן על תשלום חמישה שקלים! (פ' במדבר תשנ""ה) הערת ר' שמואל עמנואל שי': דומני שההגדרה שמדובר כאן ב""מיעוט קטן"" אינה נכונה, כי מדובר ב־22,000 איש! לפי רש""י (על פי הגמרא סנהדרין יז ע""א) משה חשש שיצטרך להתווכח עם כל עשרים ושנים אלף הלויים כדי שיצליח, אולי, לגייס את 273 ה""מתנדבים""."
@11ד	@22א	<b>סיכום נשיאות שבט לוי ומניינו: </b>שבט לוי מחולק לשלושה בתי אב המהווים שלוש משמרות - גרשון, קהת ומררי. נשיא בית האב של <b>גרשון</b> היה אליסף בן לאל (ג, כד), פקודיו נמנו מבן חודש ומעלה ומספרם 7,500. נשיא בית האב של <b>קהת</b> היה אליצפן בן עוזיאל (ג, ל), פקודיו נמנו מבן חודש ומעלה ומספרם 8,600. נשיא בית האב של <b>מררי</b> היה צוריאל בן אביחיל (ג, לה), פקודיו נמנו מבן חודש ומעלה ומספרם 6,200. נשיא הנשיאים היה אלעזר בן אהרן (ג, לב).
		"<b>הממונים על המשמרות ומנין הראויים לעבוד עבודה במשכן:</b> הממונה על משמרת בני קהת - אלעזר בן אהרן (ד, טז). מבן שלושים עד חמישים מספרם 2,750. הממונה על משמרת בני גרשון - איתמר בן אהרן (ד, כח). מבן שלושים עד חמישים מספרם 2,630. והממונה על משמרת בני מררי - איתמר בן אהרן (ד, לג; ז, ח). מבן שלושים עד חמישים מספרם 3,200. (ראה רש""י ד, טז). (פ' שלח תשמ""ט) וראה מש""כ למעלה (בפסוק לב)."
		"פרשת <b>מפקד בני לוי</b> מעוררת תמיהות רבות - הן ענין מנייתם מבן חודש ומעלה, הן מנייתם של בני שלושים עד חמישים, הפירוט הרב, החזרות על הפרטים, לרבות על העמידות. התמוה ביותר השינוי בסדר. במנייה הראשונה (מבן חודש ומעלה) - גרשון, קהת ומררי, ואילו במניית עושי העבודה (50-30) - קהת, גרשון ומררי, כלומר תחילה לפי סדר הולדתם ואחר כך לפי - לכאורה - סדר חשיבות עבודתם (ראה חזקוני ואברבנאל על אתר). ושינוי סדר זה מזכיר במשהו את שינוי סדר השבטים במפקדים שלהם - השינוי בין המפקד עצמו לעומת סדר המחנות. במפקד - ראובן ראשון, ואילו בסדר המחנות - יהודה ומחנהו ראשונים (ראה מה שכתבתי שם א, כ). (פ' נשא תשמ""ז)"
		"<b>""וידבר ה' אל משה ואל אהרן לאמר"".</b> שמתי לב שבחומש ""תורת חיים"" גירסת אונקלוס כאן היא: ""עם משה ולאהרן"", וכן הוא בפסוק יז. חשבתי שאולי זה כדברי רש""י (שמות יב, א) שדיבורו יתברך היה תמיד עם משה לבדו, ואהרן מוזכר משום הכבוד. והנה משבדקתי קצת, ראיתי שלמעלה (ב, א) הוא גורס ""עם... ועם..."". (פ' במדבר תשנ""ב)"
		"ובינתיים אמר לי ר' רפאל בנימין פוזן שי' שנפקא מינה יש בין ""וידבר"" לבין ""ויאמר"", אלא שכאן אין זה מספיק, שהרי גם למעלה (ב, א) נאמר ""וידבר"", ולדעתו יש כאן שיבוש גרסת התרגום. (פ' נשא תשנ""ב)"
		"עתה נראה לי שיש בגירסה זו משום דקות נפלאה. לשון ""דבר"" משמע - דיאלוג, ולא כן לשון ""אמר"", ועל כן שייך לומר ""דבר עם"" ו""אמר אל"", וכאשר בא לשון ""דבר"" בקשר למשה ולאהרן, מתרגם אונקלוס כאילו כתוב: 'וידבר... עם משה ויאמר אל אהרן', ולמעלה (ב, א) אכן משובש. ואולם קשה לשון ""דבר אל אהרן"" (להלן ו, כג), שם מתרגם אונקלוס ""מליל עם..."". כלומר גם עם אהרן ישנו דיאלוג. וצריך עיון. ור' רפאל בנימין פוזן שי' הבטיח להאריך בזה בליל שבועות. (פ' נשא תשנ""ב) וראה מש""כ למעלה (א, א) ובספר שמות (ו, יג) ודבריו של הרב פוזן שי' המובאים שם."
		"ולכאורה הכתוב ""ויעש משה ואהרן וכל עדת בני ישראל ללוים ככל אשר צוה ה' את משה ללוים"" (ח, כ) מחזק את התפישה שיש שוני בין הפנייה אל משה לזו שאל אהרן. (פ' במדבר תשנ""ז)"
	@22ג	"<b>""מבן שלשים שנה ומעלה"".</b> לרגל עשרים שנות נשואיהם של מיכאל וחגית שי' אמרתי בערך כך: בפרשת בהעלתך, בפסוקים העוסקים בגיל הלויים הראויים לעבוד במשכן, נאמר: ""זאת אשר ללוים מבן <b>חמש ועשרים</b> שנה ומעלה יבוא לצבֹא צבא בעבֹדת אהל מועד"" (ח, כד). והנה בפרשתנו, במסגרת פירוט עבודת הלויים, בא ציווי על פקידת הלויים הראויים לעבוד עבודה במשכן, ושם מדובר על ""מבן <b>שלשים</b> שנה ומעלה"" (פסוקנו) - וזה קשה. פתרונו של רש""י לקושי זה (להלן ח, כד) הוא: מבן חמש ועשרים יבא ללמוד הלכות עבודה, ולומד חמש שנים, ובן שלושים עובד. אבל רמב""ן (ח, כד) מבקש לבאר ""על דרך הפשט"" ולפיו היו הלויים נמנים על ידי משה ואהרן מבן <b>שלושים</b> שנה ומעלה, ואותם הפקיד משה על עבודתם ועל משאם, אבל בפרשת בהעלתך הציווי הוא, שכל לוי שהגיע לגיל עשרים וחמש שנה כשר לעבודה ויכול לבא מרצונו לסייע בעבודה, אך לא היה ממונה על עבודה מסויימת. ומדוע לא ציוה ה' מתחילה למנות את הלויים מגיל עשרים וחמש? על כך משיב רמב""ן תשובה שנוגעת לעניננו: כי כל אדם נותן לבו בעשירותיו, כי ישתנו בהן הטבעים, וידע בהגיעו לעשרים או לשלושים, כי ידעו בו שכניו וקרוביו ואביו ואמו וילדיו וידיעוהו. אבל בהגיעו לעשרים וחמש לא ירגישו בו כל כך, ולכן לא צוה למשה שיטרח למנות רק מבן שלושים, שהאיש נודע בהן. ע""כ."
		כעת, לאחר עשרים שנות נישואים, אנו חשים צורך ואף חובה לטרוח ולציין את הדבר, ומתוך כך להודות ולשבח את הבורא יתברך על טובו עמנו.
		"אנצל הזדמנות זו לקרוא בפניכם מדבריו הנפלאים של המאירי, שהראה לי שלום שי', דברים שראוי לחזור עליהם עוד ועוד. ב""אבות דרבי נתן"" (פרק א, ה) מבוארים דברי חז""ל (מועד קטן ה ע""א) ""ושמרתם את משמרתי - עשו משמרת למשמרתי"" כך: עשה סייג לדברך כדרך שהקב""ה עשה סייג לדבריו. ע""כ. בביאור קצר זה חבוי שיעור גדול לכל המבקש לדרוש בציבור, וכך אומר המאירי בביאורו למסכת אבות (פרק א, מאמר ג): ויראה לי בביאור זה, שהוא הזהיר להיות כל אדם שומר פתחי פיו לתת להם בל יכביד השומעים בהם, וכל שכן כשמדבר בדברי תורה, שלא ידבר בהם אלא בזמן הראוי, בשעור הראוי, ובמקום הראוי לו, ובדברים הראוים לו, אם מצדו אם מצד השומעים. ובמשלי הערב אמרו על חכם אחד, שהיה מאריך בדבריו יותר מדאי ושאלו לו: מדוע אתה עובר הגבול להאריך כל כך? ואמר להם: כדי שיבינו הפתאים. אמרו לו: בעוד שיבינו הפתאים, המשכילים יקוצו. ואמרו: כדרך שעשה הקב""ה סייג לדבריו, עניינו, כמו שהקב""ה נתן התורה והמצוות והחוקים כפי מה שראוי לאדם לסבול לפי המונח בטבע, עליו אין להוסיף וממנו אין לגרוע, כן יהיו דברי האדם - במדה במשקל ובמשורה, וכל שכן בדברי תורה, ואף על פי שהדברים נאים מצד עצמן. ע""כ. ודי לחכימא ברמיזא."
		"אסיים בדברי ברכה לזוג הצעיר (הצעיר ביותר בינינו): אומרים בשם בעל ""חדושי הרי""ם"", שבמניית ישראל היתה תכלית המבוססת על כלל הלכתי: ""דבר שבמנין אינו מתבטל"". כלומר טיפת חלב שנופלת למרק בשרי מתבטלת וכן כיוצא בזה, אבל דבר איסור שהדרך למנותו לגודל חשיבותו, והוא מתערב בהיתר, אפילו בכמות גדולה (ההיתר), אינו מתבטל. כך גם באשר למניית ישראל - ביקש הקב""ה שישראל לא יתבטלו באומות."
		"ואמנם אסור לספור ישראל שלא לצורך, אך מדברי רש""י בראש הפרשה נראה שמניה מתוך חיבה היא לצורך, על כן נאחל לזוג הצעיר שיזכו לספור מתוך חיבה הרבה נכדים מאושרים והרבה שנים טובות לכולנו."
	@22ד	"<b>רש""י ד""ה קדש הקדשים, ...הארון והשלחן... וכלי שרת. ע""כ.</b> לפי זה פסוקנו הוא כלל שיפורט לאחר מכן, לא רק לגבי כלי המשכן אלא גם לגבי כלי השרת שלהם. ועל כן רש""י מדייק להלן (יב) לפרש ""את כל כלי השרת"" על כלי הקטורת דווקא. (פ' נשא תשמ""ט)"
	@22ה	"<b>רש""י ד""ה ובא אהרן ובניו וגו', ...כלי וכלי לנרתיקו המפורש לו בפרשה זו וכו'.</b> דהיינו ארון העדות בפרוכת המסך, בכסוי עור תחש ובבגד תכלת (פסוקים ה-ו). שולחן הפנים בבגד תכלת (פסוק ז). את כלי השולחן ולחם התמיד מניחים על כיסוי השולחן ופורסים עליהם בגד תולעת שני ומכסה עור תחש (פסוק ח). את מנורת המאור מכסים בבגד תכלת, ואת כלי המנורה במכסה עור תחש (פסיקים ט-י). על מזבח הזהב פורסים בגד תכלת ומכסה עור תחש (פסוק יא) ועל שאר כלי השרת פרסו בגד תכלת ומכסה עור תחש (פסוק יב). את המזבח החיצון מכסים בבגד ארגמן (פסוק יג), על גביו מניחים את כלי המזבח ומכסים אותם בכסוי עור תחש (פסוק יד). (פ' במדבר תשנ""ח)"
	@22ו	"<b>""ושמו בדיו"".</b> ראה ראב""ע, שביאר בשני אופנים: (א) עד שכיסו את הארון היו בדיו מוסרים, ולאחר שכיסוהו הכניסו את הבדים לטבעותיהם. (ב) שמו את הבדים על כתפות הנושאים. וקשה על שני פירושיו: על (א) - הרי אסור להוציא את הבדים מן הטבעות, שנאמר: ""בטבעֹת הארֹן יהיו הבדים לא יסֻרו ממנו"" (שמות כה, טו)? על (ב) קשה מפסוק טו, שם משמע שרק בתום הכיסוי הגיעו בני קהת לשאת את משאם. (פ' במדבר תש""ד) באשר לאיסור הוצאת הבדים (שאלה א), ראב""ע סבר כתוספות (יומא עב ע""א ד""ה כתיב), שהיו שמונה טבעות קבועות בארון וארבעה בדים בהן, ולא נאסרו רק ארבע מהן, שלא יסורו הבדים מתוכן, אבל שני הבדים האחרים לא היו קבועים, ונתנום בטבעות רק בשעת מסע המחנה ובשעת חנייה היו מסירים אותם. הערת ר' חזקי פוקס שי': תשובה פשוטה יותר ניתן למצוא בפירוש ""עזרה להבין"" על ראב""ע שכתב: כיון שזה היה לצורך הכיסוי לרגע, לא מקרי הסרה, ועיקר הקפידא שלא יסירם ללא צורך."
	@22ז	"<b>רש""י ד""ה קערות וכפות קשות ומנקיות, כבר פירשתים במלאכת המשכן (שמות כה, כט). ע""כ.</b> קשה לי: (א) אין ד""ה זה בדיוק לפי לשון הכתוב, גם מבחינת ו""וי־החיבור וגם מבחינת הסדר. (ב) למה בפסוק ט אינו אומר ""כבר פירשתי""? (ג) בפסוק יד רש""י מפרש (ד""ה מחתת) מחתות שלא כפי שפירש בפסוק ט. וכל הענין טעון בדיקה. (פ' במדבר תשמ""ז)"
		"באשר לפירוש מחתות (שאלה ג), דומה שזה פשוט - יש שני סוגי מחתות, לפי התכלית שלה הן משמשות, ורק קצת תמוה למה אין שתי מילים שונות. ובאשר לשאלה על החזרה של פירוש רש""י על כלים - של מנורה ושל מזבח, ועל אי־החזרה על פירוש כלי השולחן (שאלה ב), השיב ר' בנציון קריגר שי' כי יש לבדוק אם אכן בספר שמות רש""י הסביר רק מהם כלי השולחן, ולכן אינו רוצה לחזור על פירושם, ואילו השאר, אותו לא ביאר שם, ביאר כאן."
		"בדקתי ומצאתי שאין זה נכון. בשמות (כה, כג) מבאר רש""י מהם כלי השולחן, כאמור, ולאחר מכן (בפסוק לח) הוא מבאר מהם כלי המנורה, וכן (כז, ג) מהם כלי המזבח. ושאלתי במקומה עומדת. וקשה לומר שהביאור שם הוא תוספת מאוחרת. (פ' במדבר תש""ן) וראה ""באר בשדה"". לפיו שאר הכלים המוזכרים בפרשה, חזר רש""י ופירשם בקצרה למרות שכבר נתפרשו במלאכת המשכן, אבל בכלי השולחן שביאורם סובל אריכות יתירה, לא רצה רש""י להאריך."
	@22ט	"<b>רש""י ד""ה מלקחיה... מחתתיה... נרתיה.</b> קודם (בפסוק ז) העיר רש""י (ד""ה קערת וכו') ""כבר פירשתים במלאכת המשכן"", והנה גם אלה שבכאן כבר פירש, ראה שם (שמות כה, לח ד""ה ומלקחיה... ומחתתיה), וגם נרֹתיה פירש שם (שם, לז), וכולם בלשון שונה. ואולי גם מכאן ראיה לדברי ר' אליקים בן־מנחם שי' שפירוש רש""י הוא לפי מה שלימד לתלמידיו שישבו לפניו. (פ' במדבר תשמ""ג)"
	@22יג	"<b>רש""י ד""ה ודשנו את המזבח. ד""ה ודשנו. </b>אמנם אנו רגילים לכך שרש""י מקדים פירוש העניין לביאור המילה, אך כאן אין לכאורה הבדל בין השניים, והסדר תמוה. (פ' במדבר תשנ""ז)"
	@22יד	"<b>רש""י ד""ה המחתת, שבהן חותים גחלים וכו'.</b> השווה דבריו למעלה (ט, ד""ה מחתתיה), וראה מה שכתבתי שם. (פ' במדבר תשמ""ז)"
	@22טז	"<b>רש""י ד""ה ופקדת אלעזר, שהוא ממונה עליהם... ושמן המשחה. ומנחת התמיד - עליו מוטל לצוות ולזרז ולהקריב בעת חנייתן. ע""כ.</b> הפיסוק הוא על־פי פירושו של ""שפתי חכמים"" (אות צ), כלומר את המנחה לא נשא, והרי זה בניגוד לדברי הירושלמי (שבת פ""י, ה""ג) ""...ומנחת התמיד של יום תלויה בזרועו"". (פ' במדבר תשמ""ז) ואכן לפי רמב""ן אין להבין כך ברש""י, אלא אלעזר נשא את כל הדברים הנזכרים בפסוק, ובנוסף היה מוטל עליו לצוות ולזרז וכו' להקריב את המנחה בעת חנייתן."
	@22יט	"<b>""...ולא ימֻתו בגשתם את קדש הקדשים"".</b> הצורה לגשת את תמוהה, אך לא מצאתי עדיין מי שיעיר. (פ' במדבר תש""ן) וראה ""דיוקים"" על אתר."
	@22כא	"כשם שלא ידעתי, מה ענין רב יש במנייתם של בני ישראל ודרכי חנייתם במדבר ותיאורן המפורט, אף כי הם עניינים לשעה - לכל היותר למ' שנה - כך לא אדע, מה עניין יש בפירוט משא בני לוי למשפחותיהם, ולמאי נפקא מינה, אלא אם כן נאמר שיש כאן עניין של סודות התורה וצירופי אותיות של שמות קדושים, וזה ממני והלאה. (פ' נשא תשנ""ה) מעניינים בהקשר זה דבריו של הרב אליהו מאלי שי' בספרו ""אורות מציון - עיונים בנביאים ראשונים"" (במאמרים העוסקים בנחלות השבטים). בדבריו הוא מראה כיצד ישנו דמיון בין סידור השבטים בתקופת המסעות במדבר לבין סידור הנחלות לעתיד לבא (על פי נבואת יחזקאל). עיין שם."
	@22כב	"<b>רש""י ד""ה נשא את ראש בני גרשון גם הם, כמו שצויתיך על בני קהת וכו'.</b> ברור שרש""י מבקש ליישב לשון ""גם הם"", שיש בה משהו מן הזלזול. והנה גם אם נאמר, שסדר מנייתן של משפחות הלוי כאן מיוסד על חשיבות עבודתן, ועל כן נמנית משפחת הקהתי בראשונה, ומובן אפוא לשון ""גם הם"" שבכאן, עדיין יקשה, למה אין מעין לשון זה גם לגבי משפחת מררי, שם אומר הכתוב בפשטות: ""בני מררי... תפקד אֹתם"". (פ' נשא תש""ן) וראה רש""ר הירש על אתר, שבמילים ""גם הם"" מבקש הכתוב לרמוז, שהקדמת בני קהת לא באה להפלות את בני גרשון לרעה."
		"והסברה של מנייה לפי חשיבות העבודה אכן נמצאת אצל חזקוני. וראה מה שכתבתי למעלה (סוף פרק ג). (פ' נשא תשנ""ה)"
		"שאלה אחרת לגמרי: מדוע הפרידו פרשה זו מפרשת במדבר וצירפו אותה לפרשת נשא הארוכה בלאו הכי. (פ' נשא תשס""ג) ולפי האברבנאל אין זו שאלה אחרת כלל. לדבריו, הפסיק הכתוב באמצע הענין כדי להציב את בני גרשון בתחילת פרשה, משום כבודם, שכן גרשון הוא הבכור והיה מן הראוי להזכיר אותו בראשונה (כמו לעיל ג, יז-כא, כז, לג). וראה הערת הרב אלחנן סמט שי' בעיוניו (סדרה ראשונה עמ' 156 הערה 1), שם ניסח שאלה זו כך: קו התיחום בין פרשת במדבר לבין פרשת נשא אינו מובן: הוא עובר באמצע סדרת הציוויים של ה' למשה ולאהרן לפקוד את משפחות הלויים. הצו הראשון והשני, הנוגעים לקהתים (ד, א-כ), מצויים בפרשת במדבר, ואילו הצו לפקוד את בני גרשון ואת בני מררי, וכן הדיווח על מספרם של הלויים הבאים ""לצבֹא צבא לעבֹד עבֹדה באהל מועד"", ניתנים בראש פרשת נשא (ד, כא-מט). לו היה נכלל פרק ד בשלמותו בפרשת במדבר, היתה החלוקה בין הפרשות חלוקה עניינית ברורה. יש לציין כי אף החלוקה לסדרים על פי המנהג התלת־שנתי חותכת את סדרת הציוויים שבראש פרק ד בין שני סדרים, ובדרך תמוהה עוד יותר: הסדר האחד מסתיים ב-ד, טז, והסדר הבא אחריו פותח ב-ד, יז-יח: ""אל תכריתו את שבט משפחֹת הקהתי..."". ע""כ. שתי תשובות נוספות לשאלה זו הראני הרב איתן שנדורפי שי': (א) רלב""ג (בסוף פרשת במדבר) כתב: ולהורות על חוזק ההבדל שיש בין עבודת בני קהת ועבודת בני גרשון, הפסיק עוד מפסיק הפרשיות בין עבודת בני קהת ובין עבודת בני גרשון. (ב) תשובה נוספת מביא הרב פרופסור יעקב אליהו אפרתי בספרו ""ווים לעמודים"" (עמ' טז. ראה גם שמעתין 116-115 עמ' 20): ועלה בדעתי לתת טעם הגיוני להפרדה זו, על פי מה שלמדתי לדייק בלשונו של בעל ""ספר החינוך"" בראש ספר במדבר, שכתב שם משפט קצר אחד, בסך הכל, וזו לשונו: ""סדר ראשון אין בו מצוה לחשבוננו"". כל הקורא משפט פשוט זה אינו שם לב למילה האחרונה במשפט הזה, וקרוב לוודאי שלא ייזכר שאין דרכו של בעל החינוך לכתוב כן בפרשיות אחרות שאין בהן מצוה. ראה לדוגמא בכמה פרשיות בספר בראשית שאין בהן מצוות, וכתב שם בסך הכל ""בפרשה זו אין מצוה"" (מצוות). המדייק היטב בדברי בעל החינוך ישאל אפוא, מה טעם הוסיף כאן את המילה ""לחשבוננו""? והאיר את עיני בזה הרב ר' יוסף באב""ד ז""ל בפירושו הנפלא ""מנחת חינוך"" שביאר את כוונתו לומר, שלפי ""חשבוננו"" היינו לפי חשבון המצוות הנהוג אצלנו, שהוא חשבון המצוות של הרמב""ם, שבעל החינוך נמשך אחריו, אין בסדר הזה מצוה, אבל לפי חשבון המצוות של בעל הלכות גדולות יש בפרשה זו מצוה אחת. ואמנם כן, במניין המצוות שבראש ספר ""הלכות גדולות"" אנו מוצאים שמנה שם מצות לא תעשה אחת והיא ""הגונב את הקסוה"", שנזכרה במשנתנו במסכת סנהדרין (פ""ט, מ""ו), והיא נזכרה בפרשת השבוע, ""ולא יבֹאו לראות כבלע את הקֹדש"" - והיא מצוה קנ""ו שם. בוא וראה עד כמה אנו מצווים לדייק בדבריהם של הראשונים ז""ל ומי יתן ונזכה להבין ולהשכיל בדבריהם... ועתה אומר אני שמטעם זה עצמו הוסיפו את סדר עבודת בני קהת לפרשת במדבר, כדי שתהיה אף בה מצוה אחת. רצוני לומר, שכאשר קבעו רבותינו שבבבל לסיים את קריאת התורה מדי שנה בשנה, וחילקו את התורה לפרשיות אלו הנהוגות עד היום בכל תפוצות ישראל, בדקו וראו שהנה בפרשה ארוכה זו אין בה אפילו מצוה אחת, הלכו אפוא והחליטו להוסיף את פרשת עבודת בני קהת לפרשת במדבר - עד הפסוק הזה שבו מצאו את מצוות הלא תעשה של הגונב את הקסוה. ע""כ."
		"ועוד הוסיף הרב איתן שנדורפי שי' על דרך הרמז: סיפוח פסוקים כא-מט של פרק ד לפרשת נשא משלים את סך פסוקי הפרשה לקע""ו (176). מספר זה הוא בעל משמעות מיוחדת - זהו מספרן של כ""ב אותיות התורה הקדושה, כפול שמונה פעמים, וכפי שמופיע במזמור קיט בתהלים, מזמור העוסק בשבח התורה הקדושה ובו מוקדשים שמונה פסוקים לכל אות מכ""ב האותיות, כמבואר בדברי המהר""ל (נר מצוה עמ' כג)."
		"מדוע דווקא פרשת נשא כוללת קע""ו פסוקים? כיון שפרשת נשא היא הפרשה היחידה שלעולם נקראת בצמוד לחג מתן תורה (ברוב השנים היא נקראת לאחר חג השבועות, ולפני החג קוראים את פרשת במדבר, ואילו בשנה מעוברת בה ראש השנה חל ביום חמישי פרשת נשא נקראת לפני חג השבועות, ולאחר החג קוראים את פרשת בהעלתך). כך יוצא שפרשת נשא, הפרשה הארוכה ביותר, נקראת בצמוד למתן תורה, ובה קע""ו פסוקים, והמזמור הארוך ביותר בספר תהלים עוסק בשבח התורה, ובו קע""ו פסוקים (ובמאמר מוסגר: גם במסכת בבא בתרא, המונה את מספר הדפים הגדול ביותר מבין המסכתות השונות, מצויים קע""ו דפים ובהלכות שבת קע""ו סימנים)."
		"וכך מובא בשם הרב הקדוש רבי דוד מסקווירא זצ""ל בספר ""מאורי אור"" (ד' לא): כתיב (בראשית לו, טו): ""אלה אלופי בני עשו וגו' אלוף צפו"", הנה ידוע (עיין ""קב הישר"" פרק קב בשם המקובלים) שהקליפה היותר גדולה מכל האלופים של עשו הוא האלוף צפו. ואיך אפשר להמתיקו, זהו על ידי פרשת נשא שהיא הפרשה היותר גדולה שבתורה שיש בה קע""ו פסוקים כמנין הגימטריא של צפ""ו, ועל ידי מזמור קיט שהוא המזמור היותר גדול בתהלים שגם בו יש קע""ו פסוקים, ועל ידי מסכת בבא בתרא שהיא מסכתא היותר גדולה שבש""ס בבלי שיש בה קע""ו דפים, כולם מכוונים על הקליפה של צפו שבגימטריא קע""ו, ועל ידיהם יכולים להמתיק הקליפה הגדולה הזו."
		"בהקשר זה יפים דבריו של בעל חידושי הרי""ם (הובאו ב""מעינה של תורה"" בריש הפרשה), שבזכות מתן תורה גם המדרש וגם הזוהר הקדוש מאריכים מאוד בפרשת נשא."
	@22כג	"<b>""מבן שלשים שנה ומעלה"" וגו'.</b> רק עתה אני שם לב שבכל המניות לא נאמר דבר על הצטרפותם של הצעירים כשהם מגיעים לגיל - אם עשרים ואם שלושים, והוא הדין באשר לפרישה. גם לא זכור לי שראיתי מי שישאל על כך. (פ' נשא תשס""ב)"
	@22כה	"<b>""...מכסהו ומכסה התחש אשר עליו מלמעלה"".</b> מכיוון שרש""י מבאר בד""ה מכסהו - ""עורות אלים מאדמים"", הרי ברור שגם לדעתו, ולא רק לפי משמע הפסוקים, מדובר בשני כיסויים נפרדים, של אילים מאדמים לחוד ושל עורות תחש לחוד. וקשה להבין, איך יכולה להיות מחלוקת בזה, והרי בספר שמות (כו, יד) מביא רש""י דעה שעורות האילים והתחש מעורבים היו במכסה העליון. (פ' נשא תשנ""ט) וראה ""נחלת יעקב"". לדבריו, לפי רבי יהודה שרק מכסה אחד היה, חציו של עורות אילים מאדמים וחציו של עורות תחשים, יתפרש הכתוב ככתבו ""מכסהו ומכסה התחש אשר"" - שניהם יחד - ""על אהל מועד מלמעלה"". ולפי ""מלכה של תורה"" יתכן שאף לרבי יהודה לא חברו שני העורות ליריעה אחת, אלא היו שני חלקים נפרדים כל אחד כשיעור חצי המשכן, והניחום זה לצד זה."
	@22כו	"<b>""...ואת כל אשר יעשה להם ועבדו"".</b> מחלוקת כאן בין רש""י ורמב""ן. לפי רש""י מוסב הכינוי ""להם"" על בני גרשון, ועל כן הוא מפרש ""יעשה"" כאונקלוס - יתמסר, כלומר בני גרשון ישאו את כל מה שימסר להם, ואילו לפי רמב""ן שהעשיה האמורה כאן אין מובנה מסירה אלא השלמת הצורה הסופית של הדבר (ראה רמב""ן לבראשית א, ז), ""להם"" מוסב על המשכן ועל המזבח, שהרי היו להם כלים רבים חוץ מכלי עבודתם וחוץ מכלי המזבח שנשאו בני קהת. לעניות דעתי יפה משניהם מבאר ר""ע ספורנו - משאם כולל גם את כלי העבודה הנחוצים להקמת המשכן או לפירוקו, ואשר בהם עבדו. (פ' נשא תשנ""ה, תשנ""ו, תשנ""ח)"
	@22כט	"<b>""...למשפחֹתם לבית אבֹתם"".</b> כך כאן ובפסוקים מ ו־מב. ואילו בפסוקים לד, לח ו־מו נאמר: ""ולבית אבֹתם"", וכך גם באונקלוס. ולא ידעתי, אם יש ליחס משמעות להבדל זה או לאו. ענין אחר הוא ההבדל בין בית אבות למשפחה, מהי היחידה הגדולה ומה הקטנה. והנה גם למעלה (בפסוק יח) אין רש""י מעיר מאומה לענין זה, וכן גם ב""מקראות גדולות"" וב""דעת מקרא"". (פ' נשא תשס""ג)"
	@22לב	"<b>רש""י ד""ה ויתדתם ומיתריהם, של עמודים וכו'.</b> ראה מה שכתבתי למעלה (ג, כו). (פ' נשא תשנ""ח)"
	@22לו	"<b>""ויהיו פקדיהם </b>(של בני קהת מל' ועד נ' שנה)<b> למשפחֹתם אלפים שבע מאות וחמשים"".</b> והנה מצינו מנייה של עשרות רק כאן ולהלן (פסוק מ) אצל בני גרשון וכמו כן למעלה (א, כה) אצל בני גד - ""חמשה וארבעים אלף ושש מאות וחמשים"", ואלמלא מספר אחרון זה, הייתי אומר שאין הכתוב מקפיד למסור־לדייק עד לעשרות אלא בהקשר למספרים שהם יחסית קטנים, כגון פחות מחמשת אלפים. אך מכיוון שהכתוב מונה עשרות גם שם, תמוה שבכל יתר המניות אין עשרות, והרי אין להניח שאצל כולם נמנו בדיוק מאות, כלומר מספרים עגולים."
		והנה בבדיקה מדויקת יותר של מניית בני ישראל עולה כך:
		<b>יחידות -</b> עודפי בכורות ישראל על מספר הלווים בני שלושים עד חמישים (פרק ג, פסוקים מג ו-מו).
		<b>עשרות -</b> בני ראובן (רק להלן כו, ז); בני גד (פרק א, פסוקים כה ו-מו ופרק ב, פסוקים טו ו־טז. ואולם אין עשרות אצל בני גד להלן כו, יח); בני קהת (ד, לו); בני גרשון (שם, מ וכתוצאה מזה - שם, מח).
		מסתבר אפוא שאין הכתוב מזכיר יחידות במספרים שמעל אלף, וזה שהוא מזכיר עשרות בהקשר למספרים כאלה - במקרים בודדים בלבד - אכן טעון הסבר, כי מהו המיוחד אצל בני ראובן וגד, קהת וגרשון.
		"כאמור, אין זה אלא לגבי מניית אנשים, אך לא כן לגבי בהמות וזהב, ראה להלן (לא, לז-לט ושם, נב). (פ' נשא תשמ""ז, תשנ""ח, תשנ""ט) וראה דבריו של הגאון ר' חיים קנייבסקי שליט""א בספרו ""טעמא דקרא"" (א, כ) שכתב: בכל השבטים היו מאות שלמות חוץ משבט גד שהיה חמישים. ויש לומר דבכל השבטים לא חשיב פרטא זוטא כמו שכתוב בבכורות (ה ע""א), ולכן אם היה יותר מחמישים חשיב ליה במאה ואם היה פחות מחמישים חשיב ליה במאה הקודמת, וכמו שכתוב בקדושין (יב ע""א): כיון דנפקא להו מפלגא קרוב לאלפים קרי ליה. אבל בגד שהיה ממש חמישים בצמצום, מוכרח לחושבם. ועיין רמב""ם (הלכות קידוש החודש יג, ט). ע""כ. הערת הגר""א נבנצל שליט""א: אין זה מתרץ את בני ראובן במנין השני."
	@22מט	"<b>רש""י ד""ה ופקדיו אשר צוה ה' את משה, ואותן הפקודים וכו'. </b>כלומר כל הממונים - כולם נכללו במצוה שנצטווה משה למנותם מבן ל' ועד בן נ', ולא אירעה שום טעות של יתרון או חסרון, כגון שיהיה אחד נכלל במנין ואינו ראוי לעבודה, או ראוי לעבודה שאינו נכלל במנין. וראה ""שפתי חכמים"" (אות ע) המפרט יפה. אבל ראה רמב""ן על אתר הגורס תוספת ברש""י שאינה אצלנו. ועל כל פנים ראה גם ראב""ע המפרש ופקודיו כמוסב על גרשון, קהת ומררי. (פ' נשא תשנ""ז)"
@11ה	@22ב	"<b>רש""י ד""ה צו את בני ישראל וגו'.</b> בריש פרשת צו (ויקרא ו, ב ד""ה צו את אהרן) מביא רש""י את דברי ""תורת כהנים"" - ""אין צו אלא לשון זירוז, מיד ולדורות; אמר רבי שמעון - ביותר צריך הכתוב לזרז במקום שיש בו חסרון־כיס"". מסתבר שיש משום חסרון־כיס בשילוח כפוי מן המחנה (ולדורות - מן הישוב) למשך זמן לא קצוב, אך קצת קשה: למה אין רש""י מזכיר שם גם פסוק זה? (פ' נשא תשמ""ג, תש""ן)"
		"ועתה קשה לי: כיצד מתיישבים דברי רש""י: ""...ושמונה פרשיות נאמרו בו ביום"" עם דבריו בריש פרשת בהר - ""כולן נאמרו כללותיהן ודקדוקיהן מסיני""? (פ' נשא תש""ס)"
		"אך אולי יש להבחין בין אמירת התורה למשה רבנו ע""ה ובין אמירתה על ידו לבני ישראל, וכך אפשר להבחין כאן, כלומר כאן מדובר באמירת הפרשה לבני ישראל. (פ' נשא תשס""ג)"
		"<b>רש""י ד""ה וישלחו מן המחנה, שלוש מחנות היו וכו'.</b> ראה רמב""ן על אתר ""והיא מצוה נוהגת מיד ולדורות"". וראה רמב""ם (הלכות בית הבחירה ז, יא-כג והלכות ביאת המקדש ג, א-ט). והשווה רש""י להלן (יט, ז ד""ה אל המחנה). (פ' נשא תשנ""ה, תשנ""ט)"
		"<b>רש""י ד""ה טמא לנפש, דמסאב לטמי נפשא דאנשא; אומר אני שהוא לשון עצמות אדם בלשון ארמי וכו'.</b> ברור שרש""י בא לפרש את תרגום אונקלוס, ועל פיו - את כתובנו. וראה רא""ם כמובא ב""שפתי חכמים"" (אות ש). ולהלן (ט, ו) אין רש""י אומר מאומה. על כל פנים כוונת רש""י ללמדנו שמדובר באב הטומאה - מי שנטמא על ידי נגיעה במת או בחלק ממנו, אבל מי שנטמא בנבילה למשל, לא שייך בו דין זה, שהרי הוא רק ראשון לטומאה. (פ' נשא תשמ""ב, תשמ""ט, תשנ""ו, תשנ""ט) הערת הגר""א נבנצל שליט""א: ללמדני ש""טמי"" באונקלוס, אינו לשון טומאה, אלא לשון עצמות."
	@22ו	"<b>רש""י ד""ה למעֹל מעל בה', ...בשביל שני דברים שנתחדשו בה, האחד - שכתב... שאינו חייב חומש ואשם על פי עדים עד שיודה בדבר וכו'.</b> לא ברור מכאן, אם די בהודאה, כלומר גם בלי עדים, או שצריך גם זה וגם זה. ומדברי רמב""ם (הלכות גזילה ואבידה ז, ח) משמע שמספיקה הודאת עצמו לבד, וזו לשונו: אין הנשבע על כפירת ממון משלם חומש עד שיודה מעצמו, אבל אם באו עדים והוא עומד בכפירתו - משלם הקרן בלבד על פי עדים ואינו משלם את החומש. ע""כ. ובעוד לפי רש""י שני דברים נתחדשו כאן, לפי רמב""ן נתחדש רק דין גזל הגר. (פ' נשא תשס""ג)"
	@22ז	"<b>""והתודו את חטאתם... והשיב את אשמו"" וגו'.</b> המעבר מלשון רבים ללשון יחיד תמוה, ויתכן שלכך מתכוון ראב""ע באומרו (על אתר) ""והתודו, איזה מהם שיהיה, איש או אשה"". אלא שעדיין קשה שהרי אפשר היה להמשיך בלשון רבים תוך הסתייגות זו - איזה מהם שיהיה. וצריך עיון. (פ' נשא תשמ""ח)"
		"וראה ""אור החיים"" הק' על אתר השואל כך, ומשיב שלגבי עצם הוידוי - כולם צריכים לאומרו (עני כעשיר), אבל הקרבן - עולה ויורד לפי יכולתו הכלכלית של המביא. בגלל הבדל זה שקיים בין אדם לאדם באשר לעצם ההבאה, נעשה שימוש בלשון יחיד. (פ' נשא תשנ""ז) דברי ""אור החיים"" הק' קשים, שכן בקרבן אשם אין התחשבות במצבו הכלכלי של מביא הקרבן, ואינו ""עולה ויורד""! וראה הבנתו של בעל ""אור בהיר"" את ""אור החיים"" הק' (הערת הרב איתן שנדורפי שי'). וראה ""אזנים לתורה"" על אתר שכתב: התחיל בלשון רבים ""והתודו"" וסיים בלשון יחיד ""והשיב""?! אמנם כן הוא דרך העולם: מתוודים הרבה אנשים, אבל להשיב את הגזילה מוכן רק אחד... מאלף; ועוד: רבים המתוודים ביום הכפורים ומבטיחים ""למען נחדל מעֹשק ידינו"", ומעטים המה המקיימים את הבטחתם."
	@22ח	"<b>רשב""ם ד""ה מלבד איל. ד""ה האשם המושב. </b>הפכו משום מה את סדר דיבורי המתחיל, ולכאורה שלא לצורך עשו כן, ואין הערה בנדון. (פ' נשא תשנ""ו)"
	@22ט	"<b>רש""י ד""ה וכל תרומה וגו'. אמר רבי ישמעאל, ...אלו הביכורים וכו'.</b> לפי רש""י, הביטוי ""כל תרומה"" בפסוקנו אינו מתייחס לתרומה אלא דווקא לביכורים. רשב""ם לעומת זאת סובר שהביטוי אכן מתייחס לתרומה, ומה שכתוב ""כל תרומה"", זה מפני שיש יותר מסוג אחד של תרומה, ופסוקנו מדבר על תרומה רגילה ותרומת מעשר. רמב""ן מבאר כרשב""ם ותמה על רש""י מדוע מכריע כרבי ישמעאל נגד רבי עקיבא. (פ' נשא תשס""ב)"
	@22י	"<b>רש""י ד""ה ואיש את קדשיו לו יהיו.</b> בעוד בפסוק הקודם מדובר על ביכורים שאותם יש להביא אל הכהן מבאר רש""י שכאן, במתנות כהונה ולויה, הכהנים והלויים מחזרים אחריה לבית הגרנות, וכדי שלא יבואו ויטלו בזרוע, אומרת התורה שיש רשות לבעלים לבחור למי מהכהנים יתנו. (פ' נשא תשנ""ו)"
	@22יב	"<b>רש""י ד""ה איש איש כי תשטה אשתו, מה כתוב למעלה מן הענין? ...חייך, שתצטרך לבא אצלו להביא לו את הסוטה. ע""כ.</b> דומה שדרשת סמיכות פרשיות זו מרחיקה לכת. הניחא הדרשה הקודמת (י, ד""ה ואיש את קדשיו לו יהיו), שם יש קשר ענייני בין הדברים - חטא באי־מתן, בקמצנות כלפי הכהן, ועונש באי־קבלה של המצופה, אך מה קשר בין חטא זה וסטיית האשה? קשה לומר שכל הקשר הוא להכריחו להידרש לכהן, אם לא בטוב, כי אז ברע. (פ' נשא תשמ""ז) וראה ""אזנים לתורה"" על אתר שכתב: נסמכה פרשת סוטה לפרשת תרומות ומעשרות, לאמר לך, שכל שיש לו תרומות ומעשרות ואינו נותנן לכהן, סוף נצרך לכהן על ידי אשתו - הוא אינו אוכל טבל, אלא שהתרומות ומעשרות שהוא מעשר, הוא עכב אצלו ואינו נותנן לכהן כי עינו צרה לתת את חלב יצהר תירוש ודגן למי שלא טרח בהם, ודי לו לכהן, לפי דעתו, בפת שעורים כשאר עניים. ומודדים לו כמדתו, שהוא אמנם מביא מנחת שעורים ששיריה נאכלים לכהן, אבל יחד עם השעורים הוא מביא אל הכהן את אשתו אשר מעלה בו. ע""כ. ועוד כתב: הוא חולק על הכהונה כקרח ועדתו וסובר שכל העדה כולם קדושים ובתוכם ה', וכעוזיה המלך, שנכנס להיכל להקטיר קטרת, וזה נקרא מעילה. וכן אמר עזריה הכהן הגדול לעוזיה המלך ""צא מן המקדש כי מעלת"" (דברי הימים ב' כו, יח). והאיש הזה, שמעל בכהונה, מעלה בו אשתו, מדה כנגד מדה. ואדרבה, ינסה הוא או מי שהוא מעדת קרח לברר את הספק הנורא הזה המכרסם בלבו - אם זנתה אשתו תחתיו או טהורה היא. והוא נצרך לכהן, שרק הוא באופן פלאי ונסי יברר לו זאת, ואז יאמין בקדושתו של אהרן ובניו. ע""כ. הערת הרב איתן שנדורפי שי': וראה דבריו הנפלאים של רבי שאול מאמסטרדם בספרו ""בנין אריאל"", שכתב: הרבה מפרשים בקשו למצוא דברי חפץ, וכי מפני שהוא נמנע מליתן מתנות כהונה תחטא אשתו, הלא האדם בעל בחירה ולא יתכן לומר שמביאין מן השמים לידי חטא, דהבא ליטהר מסייעין אותו, והבא ליטמא פותחין לו ולא מסייעין, וכל שכן שאין מביאין לידי חטא ח""ו? ונראה לי ליישב על פי מה שכתוב בברכות (לא ע""ב) על תפילתה של חנה: ""אם ראה תראה בעני אמתך"" (שמואל א' א, יא) - אם ראה - מוטב, ואם לאו - תראה שאלך ואסתתר בפני אלקנה בעלי כו' עיין שם באורך. ועל פי זה יש לפרש ענין עונש הנמלט מליתן מתנות לכהן, הקב""ה מונע ממנו פרי בטן, וזה גורם שאשתו מסתתרת כדי שישקנה בעלה מי סוטה לקיים ""ונקתה ונזרעה זרע"" ובזה הוא מצטרך לכהן. ע""כ. וראה גם ""כלי יקר"" ו""תורה תמימה"" על אתר. והוסיף הגר""א נבנצל שליט""א: הוא אינו מאמין בקדושה, אף אשתו כך."
		"<b>רש""י ד""ה כי תשטה אשתו, שנו רבותינו, אין המנאפין נואפין עד שתכנס בהם רוח שטות, דכתיב ""כי תשטה"", וכתוב בו (משלי ו, לב), ""נואף אשה חסר לב"". ע""כ.</b> כלומר עליה נאמר ""כי תשטה"" ודרשו תיבה זו כאילו היא מנוקדת בשי""ן ימנית, ועליו נאמר - ""חסר לב"", דהיינו חסר תבונה. (פ' נשא תשמ""ח)"
		"<b>רש""י ד""ה אֹתה שכבת זרע, שכיבתה פוסלת אותה, ואין שכיבת אחותה פוסלת אותה (יבמות צה ע""א). ע""כ. </b>תמיד תמהתי, מה הווה אמינא יש לומר ששכיבת אחותה תפסול אותה. (פ' נשא תשנ""ט) וב""רש""י כפשוטו"" מבואר (בשם ""לבוש""): אין שכיבת אחותה עם בעלה פוסלת אותה, שיאסר הוא על אשתו משום שעבר על איסור אחות 'אשה'. ולמה הייתי סבור לומר כן? לפי שמכלל הענין האמור בפרשה, למדנו שאם האשה אכן 'נטמאה', הרי היא אסורה על בעלה (כי על כן הוא מביאה לבודקה ולברר אם לא נטמאה ותהא מותרת לו) - מתוך כך הייתי יכול להשוות ולומר שכשם שהאשה נאסרת על בעלה כשעברה על איסור 'אשת איש', אשר הוא איסור הבא כתוצאה מנישואיה עם בעלה, כמו כן יאסר הוא עליה אם לקח את אחותה ועבר על איסור 'אחות אשה', שגם איסור זה בא כתוצאה מנישואיו עם אשתו."
	@22יז	"<b>רש""י ד""ה מים קדשים, ...לפי שנעשה הכיור מנחשת מראות הצובאות וכו' (במדבר רבה ט, יד).</b> ראה מה שכתבתי בספר שמות (לח, ח). מכל מקום קשה לי, הרי זה נימוק רק לגבי המשכן, שם נעשה הכיור ממראות אלה, ולא כן בבית עולמים. וראה טעמים נוספים ב""כלי יקר"" לספר שמות שם. (פ' נשא תשמ""ז)"
	@22יח	"<b>רש""י ד""ה ופרע, סותר... מכאן לבנות ישראל שגילוי הראש גנאי להן (כתובות עב ע""א). ע""כ.</b> לכאורה הדרשה קשה, שהרי מכאן אין ללמוד אלא שסתירת קליעת השיער היא גנאי, ולא הגילוי, שהוא שלב קודם. וצריך לומר שסתירת קליעת השיער נועדה לפזרו ולגלותו גילוי גמור. (פ' נשא תשנ""ח)"
		"<b>רש""י ד""ה לפני ה', בשער נקנור, הוא שער העזרה המזרחי וכו'.</b> דומה שזוהי הפעם הראשונה ש""מוסד ציבורי"" נקרא על שם תורמו, והדברים אפוא עתיקים. (פ' נשא תשמ""ז) הערת הגר""א נבנצל שליט""א: שערי ניקנור נקראו על שם ניקנור מפני שמסר נפשו עליהם."
		"<b>שם. ...שער העזרה המזרחי, דרך כל הנכנסים. ע""כ.</b> פירוש שהיו נכנסים להר הבית דרך שער חולדה שהוא בדרום, פונים ימינה ונכנסים לעזרה ממזרח. וצריך לבדוק אם אמנם כן. ואם כן, יש כאן חיזוק לדעתי (למעלה ב, יז) באשר לפניה ימינה. (פ' נשא תשס""ב)"
		"<b>רש""י ד""ה המרים, על שם סופן, שהם מרים לה. (ספרי). ע""כ.</b> והנה לפי רמב""ם המים מרים כבר בתחילתם ""...ונותן לתוכן דבר מר, כגון לענה וכיוצא בה, שנאמר 'מי המרים'"" (הלכות סוטה ג, י). ומקור דבריו בגמרא (סוטה כ ע""א). וקצת קשה, למה רש""י לא הביא דברי הגמרא. ואולי רש""י מפרש כך על שום מה שכתוב להלן (בפסוק כד) ""...ובאו בה המים המאררים למרים"", וכפי שהוא מפרש שם ""להיות לה רעים ומרים"". (פ' נשא תשנ""ט) וראה ""נחלת יעקב"" שמה שנקראו המים ""מרים"" הוא ודאי על שם סופם, ומייתור הה""א (""<b>ה</b>מרים"") דרשו חז""ל שהמים צריכים להיות מרים מתחילה."
	@22כב	"<b>רש""י ד""ה לצבות בטן ולנפל ירך, בטנו וירכו של בועל. ע""כ.</b> קצת קשה לי, שלמעלה (כא, ד""ה את ירכך) הקפיד רש""י לפרש את הסדר בנמקו - ""בקללה"", והרי גם כאן קללה היא זו (לבועל), ולמה הסדר הפוך? (פ' נשא תשמ""ט) וראה ""משכיל לדוד"" (בפסוק כא). לדבריו, העבירה אמנם התחילה בירך, מכל מקום עיקר מעשה העבירה אינו אלא בבטן, לכן מעשה הפורענות מתחיל בבטן, שבה עיקר העבירה. (הראני ר' חזקי פוקס שי')"
	@22כד	"<b>רש""י ד""ה והשקה את האשה, אין זה סדר המעשה, שהרי בתחלה מקריב מנחתה, אלא הכתוב מבשרך שכשישקנה, יבואו בה למרים וכו'.</b> לא ידעתי מה תשובה יש כאן לשאלה באשר לסדר הפסוקים, שהרי בשורה זו שכשישקנה יבואו בה למרים אפשר לומר במקומה, אחר ההשקיה. (פ' נשא תש""ן) ולפי ר""י בכור שור, משמעות המילים ""והשקה את האשה"" היא 'כדי להשקות את האשה', כלומר הכתוב הזכיר כאן את השקאת המים משום שנמשך אל הפסוק הקודם המצווה למחוק את המגילה, ומפרש לך שזהו כדי להשקות את האשה ולבדקה."
	@22כה	"<b>""מיד האשה"".</b> אחר שניתנה ""על כפיה"" למעלה (בפסוק יח). (פ' נשא תשמ""ז)"
		"<b>רש""י ד""ה והניף, ...ואף היא מניפה עמו, שידה למעלה מידו של כהן. ע""כ.</b> והרי נצטווינו ""לא תקרבו"" (ויקרא יח, ו)? (פ' נשא תשמ""ז) ואכן בירושלמי (סוטה פ""ג, ה""א) תמהו, הלא מכוער הדבר שיניח הכהן ידו תחת יד האשה. ומתרצים שאין יצר הרע מצוי בשעה קלה זו. וראה תוספות במסכת סוכה (מז ע""ב ד""ה כהן)."
	@22כח	"<b>רש""י ד""ה וטהרה הוא, ממקום אחר. ע""כ.</b> בוודאי כוונתו לומר שהיא טהורה מוחלטת, כלומר אף לא זינתה עם אדם אחר, שבעלה לא חשד בה. (פ' נשא תשמ""ח, תש""ן, תשנ""ו)"
@11ו	@22ג	"<b>רש""י ד""ה מיין ושכר, ...שהיין משכר כשהוא ישן. ע""כ.</b> לכן החדש קרוי 'יין' סתם והישן קרוי 'שכר'. (פ' נשא תשנ""ה)"
		"<b>רש""י ד""ה וכל משרת, לשון צביעה במים או בכל משקה וכו'. </b>לא ידעתי מה כאן לשון צביעה, וגם דוגמאותיו של רש""י (מן המשנה) אינן כן. וראה ""שפתי חכמים"" (אות ו), ולכאורה נכון הדבר. (פ' נשא תשנ""ב) הערת הגר""א נבנצל שליט""א: צביעה היא טיבול, ובאונקלוס הרבה מן הכבוסים במים נקראים צביעה."
	@22ד	"<b>רש""י ד""ה מחרצנים, הם הגרעינין. זג, הם הקליפות שמבחוץ, שהחרצנין בתוכן כענבל בזוג. ע""כ.</b> והנה מחלוקת היא בגמרא (נזיר לד ע""ב) בין רבי יהודה ורבי יוסי, ושם אין הכרעה. על־פי מה מכריע רש""י כאן? (פ' נשא תשמ""ט)"
		"יתרה מזו, למה הוא מכריע במחלוקת שאינה בענין הלכה, לשם מה צריך להכריע בכגון דא? (פ' נשא תשנ""ד) הערת ר' חזקי פוקס שי': לעניות דעתי אין רש""י מכריע בדבר, אלא רק בא לפרש דברי אונקלוס, וכדרכו בהרבה מקומות. אונקלוס תרגם 'מפורצנין ועד עיצורין', ורש""י מבאר את דבריו, כמפורש במסכת נזיר (לט ע""א) שתרגום זה הוא אליבא דרבי יוסי."
	@22ה	"<b>רש""י ד""ה קדש יהיה, השער שלו וכו'.</b> ולפי ר""ע ספורנו המילים ""קדש יהיה"" מוסבות על הנזיר עצמו, שיהיה - ""נבדל מן התאוות החמריות"". (פ' נשא תשנ""ד)"
		"<b>רש""י ד""ה פרע, נקוד פתח קטן (סגול), לפי שהוא דבוק ל""שער ראשו"", פרע של שער, וכו'. </b>דברי רש""י מאוד תמוהים, שהרי הם סותרים את טעמי המקרא - ""פרע"" מוטעם בטפחא המפריד. (פ' נשא תש""ס) וראה ""משכיל לדוד"" שהקשה כך והוסיף עוד, שלפי כללי הלשון תיבת ""פֶּרַע"" אינה משתנית כשהיא נסמכת, אלא לעולם היא נקודה סגו""ל. והשיב שיש כאן טעות סופר, והיה צריך לומר ""שְׂעַר נקוד פת""ח לפי שהוא סמוך לראשו"". כלומר תיבת ""שֵׂעָר"", המנוקדת בקמ""ץ כשהיא נפרדת, מנוקדת כאן בפת""ח - ""שְׂעַר"" - לפי שהיא נסמכת לתיבת ""ראשו"", ופירושו ""שער של ראשו"". הערת ר' חזקי פוקס שי': ואכן בכתב יד (שנת ה""א פב) המילה ""שְׂעַר"" נקודה בפתח. ולגבי סתירת טעמי המקרא העיר הגר""א נבנצל שליט""א: אין כאן סתירה, שכן מצאנו שנסמך מוטעם בטפחא - ""ועשו ארון עצי שטים"" (שמות כה, י. המילה ""ארון"" מוטעמת בטפחא למרות שהיא נסמכת), ""בבית ארץ אחֻזתכם"" (ויקרא יד, לד. המילה ""בבית"" מוטעמת בטפחא למרות שהיא נסמכת) ועוד."
	@22ט	"<b>רש""י ד""ה בפתע, זה אונס. ד""ה פתאם, זה שוגג. ע""כ.</b> ואילו בגמרא (כריתות ט ע""א) ""פתע זה שוגג... פתאם זה אונס"", וראה שם הסוגיה כולה. על כל פנים רואים כאן שבמחלוקת בין מדרש תנאים ולבין גמרא, רש""י מעדיף את מדרש התנאים. צריך לבדוק זאת באופן שיטתי. (פ' בהעלתך תשנ""ט) וראה ""באר בשדה"" שרש""י תפס כדברי רבי יאשיה בספרי וסָתם כמותו כיון שגם אונקלוס תרגם כך."
	@22יא	"<b>רש""י ד""ה וקדש את ראשו, לחזור ולהתחיל מנין נזירותו. ע""כ.</b> כלומר לחדש את ""קדושת ראשו"" שהתקדש לגדל פרע, ונטמא. וכן לשון הכתוב למעלה (פסוקים ה, ט) ""קדֹש יהיה גדל פרע... וטמא ראש נזרו"". (פ' נשא תשנ""ו)"
	@22יח	"<b>רש""י ד""ה וגלח הנזיר פתח אהל מועד, יכול יגלח בעזרה וכו'.</b> בסופו של דבר אין רש""י אומר, היכן יגלח, אלא מתי, ומכיוון שצריך לתת את השיער מתחת לאש, קצת תמוה שמצריכין אותו לצאת מן העזרה, לגלח בחוץ ולחזור לעזרה. וצריך עיון. (פ' נשא תשנ""ב) וראה מסכת מדות (פ""ב, מ""ה), שם מבואר שבישול השלמים וגילוח שערו של הנזיר היו בקרן דרומית מזרחית של עזרת נשים (מחוץ לעזרת ישראל), בלשכת הנזירים."
	@22כ	"<b>רש""י ד""ה על חזה התנופה, ...מוסף על שלמי נזיר הזרוע הזה וכו'.</b> כלומר לשון ""על"" האמורה כאן, אין פירושה שיניח על גבי החזה והשוק, אלא זו לשון תוספת, כלומר: הזרוע הזה הוא נוסף על החזה והשוק הניתנים בכל שלמים. (פ' נשא תש""ס)"
	@22כד	"<b>""יברכך ה' וישמרך"". </b>הערה מעניינת ישנה כאן לאונקלוס בחומש ""תורת חיים"": בכתבי־יד עתיקים אין תרגום אונקלוס לברכת כהנים! והדבר תמוה. בלי נדר אשאל את ר' רפאל בנימין פוזן שי'. (פ' נשא תש""ס) והרי תשובתו של ר' רפאל בנימין פוזן שי': ביחס לכמה פסוקים שבתורה נקבע במשנה שהם ""נקראין ולא מִתרגמין"". יוצאת מן הכלל היא ברכת כהנים שעליה נאמרה תוספת: ""לא נקראין ולא מתרגמין"" (מגילה פ""ד, מ""י). בהתאם לכך בהרבה נוסחים עתיקים פסוקי הברכה ""יברכך"", ""יאר"", ו""ישא"", אינם מתורגמים כלל באונקלוס. ואולם בחלק מנוסחי תרגום אונקלוס קיים תרגום לפסוקים אלה וכך גם בתרגום יונתן בן עוזיאל. ומצינו שבעובדה עצמה, היש או אין תרגום לברכת כהנים, נחלקו ראשונים ואחרונים. וויכוח דומה נטוש גם בין חוקרי התרגום. יש אפוא לברר מניין באו תרגומים אלה ומה פשר מחלוקת הנוסחים."
		"המקיימים את נוסח התרגום לברכת כהנים מפרשים שאיסור המשנה נאמר רק על תרגום בעל פה הנאמר בפני הציבור, אבל נוסח תרגום קיים גם לפסוקים אלו. גם מלשון המשנה ""ולא מִתרגמין"" משתמע שקיים נוסח תרגום אלא שאסור לאומרו בציבור (ראה ""פרשגן"" לבראשית לה, כב)."
		"כנגד זאת יש המודים במציאות תרגום ל'מעשה ראובן' ואף על פי כן שוללים נוסח תרגום לברכת כהנים, וזאת משני טעמים: האחד, בניגוד ל'מעשה ראובן' ואחרים כמותו - המותרים בקריאה ונאסרו רק להיתרגם - על ברכת כהנים נאמרו במשנה שתי הלכות: ""לא נקראין ולא מתרגמין"" וגם: ""ואלו נאמרין בלשון הקודש... ברכת כהנים"" (סוטה פ""ז, מ""ב). לכן כדי לבטא את ייחודה של ברכת כהנים שבנוסף לכך שנאסרה להיתרגם, אמירתה היא בלשון הקודש דווקא - מה גם שעיקר מצוותה במקדש היא בהזכרת השם הקדוש ככתבו ולא ככינויו (סוטה לח ע""א) - כתבו המפרשים שאונקלוס נמנע מלתרגמה והניח אותה בלשון המקרא (ראה ""מרפא לשון"" ועוד)."
		"טעם נוסף הוא על פי עיקרון כללי בתרגום אונקלוס: הימנעות מתרגום ביטוי המנוגד לשיטתו בעיקרי אמונה. והיות שעל פי סוגיית הבבלי (מגילה כה ע""ב) ברכת כהנים נאסרה להיתרגם משום הפסוק: ""ישא ה' פניו אליך"" - העלול להתפרש כמשוא פנים לישראל, בניגוד לכתוב ""אשר לא ישא פנים"" (דברים י, יז) - נמנע אונקלוס מלתרגמו כדרך שנמנע מלתרגם ""בצלם אלהים"". (מתוך ספר ""פרשגן"" - ביאור חדש לתרגום אונקלוס - בכתיבה) על כך יש להוסיף: לפי רלב""ג לפסוק כג, הטעם לכך שבכתבי היד לא מתורגמת ברכת כהנים (ובתרגום יונתן בן עוזיאל גם בדפוסים החדשים) הוא כדי להדגיש את חשיבות אמירת הברכה בלשון הקודש, כיון שבתרגומה עלולים להפסיד את הסוד המיוחד הטמון באותיותיה. וראה ""פסקי תשובות"" (סימן רפה אות ב) שכתב: וכעין זה כתב השל""ה (מסכת שבת נר מצוה ד""ה כתב הטור) לענין פסוקי ברכת כהנים, שבזמן הראשונים לא היה על פסוקים אלו תרגום, ובחומשים שלנו מתורגם, שמהנכון לומר שלוש פעמים מקרא ואחר כך גם התרגום, ומפרש בזה הנוסח ""ברכנו בברכה המשולשת בתורה"", דהיינו שצריך לשלש המקרא שלוש פעמים זולת התרגום. ע""כ. ושם (ב""פסקי תשובות"") בהערה 23 מצויין המקור לכך שבתקופת הראשונים לא היה על פסוקים אלו תרגום וכן מבואר הטעם, וכך כתוב שם: מוכח בהדיא ברבנו יונה (ברכות ח ע""ב), והוא על פי המשנה (מגילה כה ע""א) - ""ברכת כהנים... נקראין ולא מתרגמין"". ובגמרא שם הטעם, שלא יאמרו עמי הארץ שאין מבינים אלא התרגום שהקב""ה נושא פנים לעבירות. ועוד טעם נמצא בראשונים (שם): שמא ירגילו הכהנים לברך בלשון התרגום, והתורה אמרה ""כה תברכו"". והוסיף עוד ר' שמואל עמנואל שי': ברצוני להעיר שגם בחומש עם פירוש הרש""ר הירש אין תרגום לברכת כהנים."
		"<b>רש""י ד""ה יברכך, שיתברכו נכסיך. ע""כ.</b> והוא מן הספרי וגם בתנחומא (י). וקצת תמוה שהברכה הראשונה מוסבת על הנכסים דווקא. (פ' נשא תשנ""ב) וראה רש""י במסכת סוטה (י ע""א) שכתב: כל ברכה שבמקרא, לשון ריבוי הוא. ע""כ. ולשון זו נאמרת בדבר שעשוי להתרבות כגון בממון."
		"ובכלל תמוה תוכן ברכות אלה על־פי רש""י (המדרש), שהרי לכאורה יכבוש כעסו הוא תנאי לכל דבר והיה צריך להיות הברכה הראשונה. (פ' נשא תש""ס)"
@11ז	@22א	"<b>רש""י ד""ה ויהי ביום כלות משה, ""כַּלוֹת"" כתיב (רצונו לומר: בפתח ולא כְּלות בשוא, ודו""ק), יום הקמת המשכן היו וכו'.</b> נראה שהמובא בסוגריים אינו נכון, אלא רש""י גורס ""כלת"" בלא וו, וראה ""מנחת שי"" (שמות יב, ז), וכן הוא בכתבי־יד. ועיין נידה (לג ע""א) ורש""י שם (ד""ה ומאי ניהו) ותוספות (ד""ה והנשא כתיב), וראה גם שבת (נה ע""ב תוספות ד""ה מעבירם) וגליון הש""ס שם, שמנו כמה מקראות בתורה שמסורת הספרים שלנו חלוקה על דברי הגמרא. וראה גם דברי אור החיים הק', שאומר כאן דברים יסודיים וחשובים, וכה דבריו: רבותינו ז""ל אמרו, 'כלת' כתיב, ורואני כי בספר התורה כתובה בו""ו. ואני אומר, כי דברי תורה כאלו וכיוצא באלו, אינם נמסרים לכל מרים יד בתופשי התורה, כי יסובב הדבר הכפירה והזלזול בכבוד מורים. ויש לך לדעת כי סדר תורתנו הקדושה, ותיבותיה ואותיותיה ספורות מזוקקות, חצובות ממחצב קדוש ונורא, נפלאים המה למכיר בהם, ויותר פליאות, נעלמים מעין כל. ע""כ. ומעין זה בשו""ת רדב""ז (ח""ג אלף סח): יש לך להאמין שאין לך אפילו תיבה קטנה, שאין בה סודות עמוקים, וצירופים שלא נשיגם אנחנו. ואין לך בתורה אפילו אות אחת ללא צורך ולא לתפארת הקריאה, ולא בפה רפה וכו'. (פ' נשא תשמ""ב)"
		"<b>רש""י ד""ה ביום כלות משה להקים, ולא נאמר: ביום הקים, מלמד וכו'.</b> כלומר מזה שנאמר ""ביום כלות משה להקים"" נראה שהקמת המשכן נמשכה כמה ימים, וזה אינו, שהרי כתוב להלן (ט, טו) ""וביום הקים את המשכן"". לכן מפרש רש""י (על־פי חז""ל) שבכל יום היה משה מעמידו ומפרקו ובשמיני כלו הקמותיו. (פ' נשא תש""ס)"
		"<b>""וימשח אֹתו </b>(את המשכן)<b> ויקדש אֹתו ואת כל כליו... וימשחם ויקדש אֹתם"".</b> לא מובנת לי החזרה שבסיפא - ""וימשחם ויקדש אֹתם"" שלכאורה אינה מחדשת דבר. ולפי שעה לא מצאתי מעיר. (פ' נשא תש""ס) וראה ראב""ע על אתר המבאר כי ציון המשיחה והקידוש שבפעם השניה מוסב על המזבח, ומכל כלי המשכן נזכר דווקא המזבח בגלל חנוכתו המיוחדת."
	@22ג	"<b>רש""י ד""ה ויקריבו אותם לפני המשכן, ...לכך התנדבו כאן תחלה. ע""כ. </b>ניסוח הסיפא תמוה. הרי ""תחילה"" שייך רק כאשר יש המשך, ואיה כאן ההמשך? הרי רק הם הביאו - הן את הצבים והבקר, הן ""קערת כסף אחת"" וגו'. וצריך לומר שהכוונה: תחילה - לפני אחר שיקדימם. (פ' נשא תש""ס)"
	@22י	"<b>""ויקריבו הנשאים... ויקריבו הנשיאם..."".</b> אין בסיפא חזרה על הרישא, אלא ברישא נאמר שביום חנוכת המזבח י""ב הנשיאים הקריבו־הביאו את נדבתם, ואחר כך הביאו כולם ""לפני המזבח"" ואז נצטוה משה על סדר ההקרבה. (פ' נשא תשנ""ח)"
		"<b>רש""י ד""ה ויקריבו הנשאים את קרבנם לפני המזבח, כי לא קבל משה מידם עד שנאמר לו מפי הגבורה (ספרי מז). ע""כ.</b> מסתבר שהדרשה היא על שום החזרה ""ויקריבו ... ויקריבו"". (פ' נשא תשנ""ה)"
		"<b>רש""י ד""ה יקריבו את קרבנם לחנכת המזבח, ...עד שנאמר לו מפי הקב""ה, יקריבו למסעות וכו'.</b> אף על פי שעל סדר המסעות נצטוו בראש חודש אייר (ראה למעלה א, א) וכאן מדובר בראש חודש ניסן (כמבואר ברש""י לפסוק א), מקובל היה בידם סדר הדגלים מיעקב אבינו (ראה למעלה ב, ב רש""י ד""ה באותות), כמבואר ב""שפתי חכמים"" (אות ש). (פ' נשא תשס""ד)"
	@22יב	"על החזרות הרבות שבפרשת הנשיאים כתב רמב""ן (בסוף פסוק יב), שנועדו לכבד את כולם, ולהדגיש שכולם שקולים. עיין שם. (פ' נשא תשנ""ה) וראה מעין זה אצל ר""י בכור שור, רלב""ג ואברבנאל. וראה גם ""אזנים לתורה"" (בפסוק יח) שכתב: ""ביום השני... ביום השלישי..."" - טרח הכתוב י""ב פעמים לכתוב בפרטיות את אותם הקרבנות שנאמרו ביום הראשון, בלא שום חידוש כלשהו, ולא הסתפק לאמר: 'ביום השני... כדאתמול', או כדומה מן הלשונות בדרך קצרה? ויש לומר, שדברה התורה בשבחם של הנשיאים, שהשני לא הוסיף על הראשון והשלישי על השני, וכן כולם, ולא כדרך אנשים (ובפרט נשיאים וסתם 'גדולים'), הרגילים באופנים כאלה במעמד כל ישראל להתפאר בנדיבות לבם ולהראות לכל כי עולים המה על חבריהם (רצוני לומר להתכבד בקלון חבריהם), והם לא עשו זאת. ומכיון שאם היה השני מוסיף על הראשון (וכן השלישי על שניהם, וכך הלאה...) היה ההכרח לפרוט את נדבתו, ולא רצה הקב""ה שבשביל שעשה השני דבר הגון ולא 'התחרה' עם חברו, יפסיד ולא יהא קרבנו כתוב בפרוטרוט בתורה. ולכן ציוה ה' לרשום את קרבנו וכן את קרבן השלישי וכן הרביעי וכן כולם בפרטיות כמו הראשון. ע""כ."
		"בדרך זו הלך גם מרן ה""חפץ חיים"" בספרו על התורה (שמות לה, כז), ושם מעמיד זה לעומת זה את דרשת חז""ל על המילה ""נשאם"" הכתובה בכתיב חסר (ראה רש""י שמות לה, כז) לעומת אריכות הלשון שבפרשתנו, פרשת הנשיאים. וזו לשונו: כאן (בספר שמות) בשביל שנתעצלו, קימצה התורה אות יו""ד, ואצל נדבת הנשיאים בפרשת נשא האריכה התורה בנדבת כל נשיא בפרשה מיוחדת, ולא כללה אותם ביחד, אם כי נדבותיהם היו שוות. וכל זה ללמדנו בא, כמה חביב להקב""ה ענין שבני האדם עושים אותו בזריזות ובחבורה עם הציבור, ואינם מתגאים איש על אחיו, אף אין בהם קנאה ותחרות. כאן (בספר שמות) התעצלו הנשיאים להשתתף (את) [עם] הציבור בנדבתם, נחסרה אות משמם, ושם (בפרשת הנשיאים) הביאו כולם נדבותיהם ברצון, הקציבה התורה עבורם מקום נכבד ולא קימצה, לא רק באותיות, אלא גם בפרשיות שלמות, לכל נשיא ונשיא פרשה מיוחדת. ע""כ. ניתן להוסיף ולומר שמה שהאריכה התורה בפרשתנו, זה כדי ללמדנו על מעלתם של בעלי תשובה, וכפי שכתב הרמב""ם בלשונו הזהב (הלכות תשובה ז, ד): ואל ידמה אדם בעל תשובה שהוא מרוחק ממעלת הצדיקים מפני העוונות והחטאות שעשה. אין הדבר כן, אלא אהוב ונחמד הוא לפני הבורא כאילו לא חטא מעולם. ולא עוד אלא ששכרו הרבה, שהרי טעם טעם החטא ופירש ממנו וכבש יצרו. אמרו חכמים: ""מקום שבעלי תשובה עומדין אין צדיקים גמורין יכולין לעמוד בו"". כלומר מעלתן גדולה ממעלת אלו שלא חטאו מעולם, מפני שהן כובשים יצרם יותר מהם. ע""כ. ואמנם לא חטאו הנשיאים בחטא שיש בו מעשה, אך כבר כתב הרמב""ם שם (בהלכה ג): אל תאמר שאין תשובה אלא מעבירות שיש בהן מעשה, כגון זנות וגזל וגניבה, אלא כשם שצריך אדם לשוב מאלו, כך הוא צריך לחפש בדעות רעות שיש לו, ולשוב מן הכעס, ומן האיבה, ומן הקנאה, ומן ההתול, ומרדיפת הממון והכבוד, ומרדיפת המאכלות וכיוצא בהן. מן הכל צריך לחזור בתשובה, ואלו העוונות קשים מאותן שיש בהן מעשה, שבזמן שאדם נשקע באלו קשה הוא לפרוש מהם. ע""כ. נמצאנו למדים שמשחטאו הנשיאים בכך שלא הזדרזו להתנדב למלאכת המשכן, נחסרה אות אחת משמם, ומשחזרו בתשובה, עשה להם הכתוב כבוד גדול ולכל נשיא ונשיא הקדיש פרשה משלו. (מהרב איתן שנדורפי שי')"
		"<b>""נחשון בן עמינדב"". </b>בלא תואר נשיא. לפי רש""י בא הכתוב לומר שזכה לגדולה - להקריב ראשון - לא מצד גדלותו האישית (מצד עצמם כל הנשיאים שווים), אלא מפני מטה יהודה. הפוך ממנו ביאורו של אור החיים הק': ולא אמר ""נשיא"", ככל האמור בכל המטות, לומר כי ראוי הוא נחשון להקריב ראשון הגם שלא היה נשיא, ומעלתו מצד עצמו, מה שאין כן בכל שאר הנשיאים כי מעלתם היא לצד היותם נשיאי השבט לבד. ע""כ. מעין זה יש ב""העמק דבר"" על אתר: כמו שבימי התנאים היה הנהוג להיות גדול מרבן שמו, כך בימי משה רבנו היה גדול מכינוי נשיא שמו. ע""כ. דומה שהיום מעדיפים יותר ויותר להגדיל את השם מהרב, ומה גדולה האינפלציה שנוהגים היום בתחום זה. ועוד כתב בעל ""העמק דבר"": ואולי משום שכל נשיא הראה נשיאותו ושררותו ביום שמחת מצוה שלו, מה שאין כן נחשון היה ביום מר של מות נדב ואביהוא בני אחותו אלישבע, ולא נהג אלא שמחת מצוה לחוד. ע""כ. טעם אחר מובא בחזקוני על אתר: לא נקרא כאן ""נשיא"" כדי שלא יתגאה על שהקריב ראשון, וכל האחרים נקראו נשיאים לפי שהשפילו עצמן והקריבו אחריו. (פ' נשא תשנ""ח)"
	@22יג	"<b>""וקרבנו"".</b> לא ידעתי, מה פשר הו""ו, שאינה אלא כאן, דווקא בקרבן שהוקרב בראשונה. חיפשתי ב""דיוקים"", ואכן הוא שולח אל במדבר רבה (יג, י-יא) הרואה בו""ו זו אזהרה לשבט יהודה שלא יהיו בעלי גאווה. (פ' נשא תש""ן)"
		"ועתה נראה לי הדבר פשוט. הו""ו באה בהמשך לתיבת ""ויהי"" שאף היא אינה ביתר הקרבנות, וכמו הו""ו של ""ויקריבו"" שאף היא באה אחרי ""ויהי"", ראה פסוקים א-ב. (פ' נשא תשנ""ט) וראה חזקוני שכתב: וקרבנו - כלומר וזה קרבנו. דבר אחר: לכך נכתב בו""ו, שלא יתגאה לומר אני ראשון למקריבים, שהרי הו""ו מוסיף על ענין ראשון כאילו לא היה ראשון. ע""כ."
		"<b>""שניהם מלאים סלת"".</b> לא ראיתי מי שיאמר, מניין להם סולת ושמן במדבר כשהתפרנסו מן המן שירד מן השמים. (פ' נשא תשמ""ח) וראה מש""כ בספר שמות (ראש פרשת תצוה)."
	@22טז	"<b>רש""י ד""ה שעיר עזים אחד לחטאת, לכפר על קבר התהום וטומאת ספק. ע""כ.</b> קבר התהום הוא כינוי לטומאת ספק (ואכן בכמה גרסאות ישנות כתוב: קבר התהום<b> שהיא</b> טומאת ספק). חטאת זו באה לכפר על כל ספק הטומאות שארעו מימי עולם לכל הנכנסים באותו יום אל הקודש. כך לפי רא""ם. (פ' נשא תש""ן)"
	@22יח	"<b>רש""י ד""ה הקריב נתנאל בן צוער. הקרִב את קרבנו. ...שהיו יודעים בתורה, שנאמר: ""ומבני יששכר יודעי בינה לעתים"" (דברי הימים א' יב, לג), ואחת וכו'. </b>קצת קשה לי, מהי הראיה מדברי הימים, והרי שם מדובר בימי דוד מלך ישראל ולא בימי יציאת מצרים, ותורה לאו בירושה ניתנה. ואולי אדרבה, מכאן נלמד שגם העובדה שביום מן הימים יהיו מבני יששכר ""יודעי בינה לעתים"" מספקת כדי לקבוע להם מקום של חשיבות. (פ' נשא תשנ""ב)"
		"<b>רש""י ד""ה קערת כסף, מנין אותיותיו בגימטריא תשע מאות ושלושים וכו'.</b> תמוה בעיני שאין רש""י מביא הערות אלה, כלומר זו וכל היתר עד סוף פסוק כג, כבר למעלה (יג-יז), בקרבן נחשון בן עמינדב נשיא שבט יהודה - המקריב הראשון. ואלמלא היה מיחס אותן לרבי משה הדרשן, הייתי אומר שזה שייך למתודיקה של רש""י (והיה מן הראוי לחקור תופעה מעין זו בפירושו). ואולי באמת אין זה כי אם למשוך תשומת לב קהל השומעים. ולפי ר' שמואל פ. גלברד ב""לפשוטו של רש""י"" הסיבה פשוטה: ביום השני התורה צריכה היתה לכתוב ""וכן הקריב נתנאל בן צוער"". למה חזרה ופרטה שוב את כל הקרבנות שהביא נתנאל? כדי לרמוז שיש סיבה וטעם בכל אחד מפרטי הקרבן, כלומר: החזרה באה כדי לדרוש הכתובים."
		"ומכל מקום, הגימטריות כשלעצמן נראות כלקוחות ממרחקים, ובמיוחד זו שבפסוק כ - קטרת גימטריא תרי""ג ובלבד שתחליף קו""ף בדל""ת (א""ת ב""ש), שכן בדרך זו אפשר להגיע להיגדים שרירותיים. ודברי ""שפתי חכמים"" (אות ו) נראים, לעניות דעתי, רחוקים מפשוטו של מקרא. אך לא פחות קשות הן הגימטריות של שנות חייהם של אדם ונח ומה להן ולענייננו, אף כי הדברים מן המדרש (במדבר רבה יד, יב). (פ' נשא תשמ""ג, תש""ן, תשנ""ב, תשנ""ח) וראה ""גור אריה"" על אתר שכתב: ואם תאמר, מה ענין זה לכאן לשנות אדם הראשון ונח? ויש לומר, כי מלאכת המשכן שקול כמו בריאת העולם, וכל דבר שהיה בבריאת העולם היה במלאכת המשכן. ע""כ. האבות הקדושים, אף הם שייכים להשלמת הבריאה ושכלולה, שכן הם היסוד והשורש של עם ישראל. ובהקשר זה ראוי להזכיר שהמשכן הוקם בניסן למרות שנגמרה מלאכתו כבר בכסלו, כדי שיוקם בחודש שבו נולד יצחק. ובדומה לזה - בית המקדש הראשון הוקם בתשרי, למרות שנגמרה מלאכתו כבר בחודש חשון, כדי שיוקם בחודש שבו נולד אברהם. באשר למכירת יוסף - מכירת יוסף היא חטא חמור שמצריך כפרה בכל הדורות, כמו שאמרו במדרש משלי (פרשה א), וכמו שהסבירו חז""ל ב""תורת כהנים"" (בתחילת פרשת שמיני). ועיין גם ברמב""ם (מורה נבוכים ג, מו) שהשעיר שמקריבים בכל ראש חדש ובכל מועד, גם הוא בא כדי לכפר על חטא מכירת יוסף. (הערת הרב איתן שנדורפי שי')"
	@22כ	"<b>רש""י ד""ה כף אחת, כנגד התורה שנתנה מידו של הקב""ה (במדבר רבה יג, טז). ע""כ.</b> והרי זו דרשה קשה וחורגת מכל השאר שהן או על־פי גימטריא או על־פי מספרים, ואילו כאן מדמים כף ליד ואין הן אותו הדבר. ועוד: לא התורה כי אם הלוחות ניתנו ביד. (פ' נשא תשמ""ז) הערת הרב איתן שנדורפי שי': ""התורה"" - הכוונה ללוחות הברית, וכן אמרו בבמדבר רבה כאן (יג, טז), וזו כוונת רש""י כפי שמשתמע מהמשך דבריו: ""עשרה זהב כנגד עשרת הדברות""."
	@22כא	"<b>רש""י ד""ה פר אחד. ד""ה איל אחד. ד""ה כבש אחד. ד""ה שעיר עזים. ד""ה ולזבח השלמים בקר שנים. ד""ה אילם, עתדים, כבשים. ע""כ.</b> גם האמור בדבורי מתחיל אלה (על פי במדבר רבה יג, יד) קשה לי, כי הדברים נראים מאוד שרירותיים או מקריים (כנגד אברהם וכנגד יצחק, לכפר על מכירת יוסף וכיוצא בזה). (פ' נשא תשנ""ב)"
	@22כד	"<b>רש""י ד""ה ביום השלישי נשיא וגו'. </b>בהשוואה של פסוקנו עם פסוק יח נמצא שני הבדלים ביניהם. האחד: לעומת ""נשיא יששכר"" נאמר כאן ""נשיא לבני זבולון"" ולא ""נשיא זבולון"". והשני: שָם שמו של הנשיא (נתנאל בן צוער) בא לפני תוארו (נשיא יששכר), וכאן השם בא בסוף. לשני הבדלים אלו נדרש רש""י כאן. (פ' נשא תשנ""ב)"
	@22פד	"<b>רש""י ד""ה ביום המשח אתו, בו ביום וכו'.</b> כלומר אין פסוקנו - ""ביום המשח אתו"" - סותר את פסוק פח - ""אחרי המשח אתו"" - כי לא נפרש ""אחרי"": לאחר זמן, כי אם: מיד. קודם משיחה ומיד אחריה ההקרבה (חנוכת המזבח) ושתיהן בו ביום (ראש חודש ניסן), כמבואר ב""לפשוטו של רש""י"". (פ' נשא תשנ""ח)"
	@22פט	"<b>רש""י ד""ה ובבא משה, שני כתובים המכחישים זה את זה וכו'.</b> ועתה לא ראיתי, במה הם מכחישים זה את זה ובמה השלישי מכריע ביניהם. ושאלתי גם את בני משה שי' וגם את ר' שמואל פוירשטיין שי', בקדומים. ונראה שכך צריך להבין: בענין שמיעת קול דיבור השכינה בבוא משה אל אהל מועד מצינו שני כתובים המכחישים זה את זה: (א) ""וידבר ה' אליו מאהל מועד"" (ויקרא א, א) - משמע שהקול היה נשמע מכל מרחב האוהל, גם מחוץ לפרוכת. (ב) ""ודברתי אתך מעל הכפרת"" (שמות כה, כב) - משמע שהקול נשמע רק מקדש הקדשים בו מצויים הארון והכפורת. בא פסוקנו ומכריע ביניהם - משה היה נכנס לאוהל מועד ובעמדו שם שמע קול הבא מעל הכפורת מבין שני הכרובים ומשם יצא לאוהל מועד ונשמע למשה. (פ' נשא תשנ""ו)"
@11ח	@22ב	"<b>רש""י ד""ה בהעלתך (השני), ...ועוד דרשו רבותינו, מכאן שמעלה היתה לפני המנורה וכו'.</b> על השאלה, לשם מה מעלה, והרי כל גובהה של המנורה אינו אלא יח טפחים, ואדם ממוצע אינו זקוק אפוא למעלה, השיב ר' יהונתן אייבשיץ בספרו ""תפארת יהונתן"" - כך סיפר לי ר' יהודה גרינשפן שי' - שזה משום שאסור לו לכהן גדול להרים ידיו מעל לציץ הזהב שעליו חרוט שם השם. והוא על־פי משנה (תמיד פ""ז, מ""ב). (פ' בהעלתך תשס""א) הערת הגר""א נבנצל שליט""א: שמונה עשרה טפחים הוא גובה אדם עד הכתפים, ואין זה נוח לאדם לעבוד בגובה הכתפים."
		"<b>רש""י ד""ה אל מול פני המנורה, אל מול נר האמצעי וכו'.</b> נראה שרש""י מבין את תיבת ""פני"" במשמע עיקר, ודומה שיש עוד מקרים כאלה וצריך לרכזם. (פ' בהעלתך תשנ""ו) וראה דברי בעל ""הכתב והקבלה"" על אתר שכתב: ""פני"" הוא מענין ""פנימי"", הפך ה""חיצון"", וזה היה באופן שראשי הפתילות מהנרות הצדדיים היו פונות כולם אל נר האמצעי. ע""כ."
		"<b>רש""י ד""ה יאירו שבעת הנרות, ששה שעל ששת הקנים... ולמה? כדי שלא יאמרו לאורה הוא צריך. ע""כ.</b> מסתבר שרש""י בא לומר, כי שבעת הנרות לאו דווקא, אלא הכוונה לשישה - שלושת המזרחיים ושלושת המערביים, וכל השבעה יחד יעידו שלא לאורה הוא צריך, שאילו לאורה הוא יתברך צריך, לא היה צריך להפנות את הפתילים לכיוון הנר האמצעי, אלא אדרבה לפזר האור. (פ' בהעלתך תשמ""ב, תשנ""א, תשנ""ח, תשנ""ט) וראה ""גור אריה"" שמדייק בלשון הכתוב - לא נאמר ""<b>שבעה</b> הנרות"" שהוא שם מִסְפָּר המורה על שבעה פרטים, אלא נאמר ""שבעת הנרות"", שמשמעו קבוצה של שבעה, כלומר קבוצה זו של שבעת הנרות תאיר אל מול פני המנורה. לשון זו נכונה גם כשהכוונה לחלק מהקבוצה, שכן כך דרך הלשון, שאומרים ""הסכין חותכת"", למרות שלא כל הסכין חותכת אלא רק חודה."
		"וראה רשב""ם על אתר החולק על רש""י. לדבריו, מטרת המנורה היתה להאיר על השולחן, ואין חוששים למה שיאמרו. (פ' בהעלתך תשנ""ט)"
	@22ג	"<b>רש""י ד""ה ויעש כן אהרן, להגיד שבחו של אהרן, שלא שינה (ספרי). ע""כ.</b> לא ידעתי מאי הוה אמינא יש שישנה, והרי לכאורה אין כל סיבה לשנות. (פ' בהעלתך תשס""ב) וראה רמב""ן שכתב: וטעם ""ויעש כן אהרן"" לומר שהוא היה המדליק אותם כל ימיו. ואף על פי שהמצוה כשרה בבניו, כמו שנאמר: ""יערֹך אֹתו אהרן ובניו"" (שמות כז, כא), אבל היה הוא מזדרז במצוה הגדולה הזאת הרומזת לדבר עליון וסוד נשגב. ע""כ. ולפי ""משכיל לדוד"" זה חוזר אל הדרשה המובאת בפסוק הקודם אודות המעלה שהיתה לפני המנורה. כלומר אף על פי שקומתו של אהרן היתה כארז הלבנון (ילקוט שמעוני רמז קפא), אף על פי כן לא שינה, הואיל והקב""ה ציוה כן. והרי שניים מן הביאורים הנוספים המובאים בספר ""מעינה של תורה"" על אתר: (א) בשם רבי שמחה בונים מפשיסחא - אף על פי שזכה להגיע לגדולה כזו, לא נשתנה כלל בעיני עצמו ולא בא לכלל התפעלות וגאות אפילו כמלוא נימה, אלא נשאר גם להבא אותו עניו ושפל־רוח כמקודם. (ב) בשם רבי לוי יצחק מברדיצ'ב בספרו ""קדושת לוי"" - אדם אחר בעשותו עבודה שכזו היה ודאי מאבד את שווי־משקלו מחמת גודל ההתלהבות והיה שופך מן השמן ארצה ומשקיע את הפתילות. שבחו של אהרן היה בזה, שעל אף גודל ההתלהבות עשה הכל בדייקנות ללא שום שינוי. זהו כח אדיר שכמעט אי אפשר להשיגו. הערת ר' גרשון באס שי': הביאור האחרון, מקורו בספר ""ישמח ישראל"" (בהעלתך אות א) והוא מיוחס לרב הקדוש ר' יצחק מוורקא שמתאר מה היה קורה אילו היה הקב""ה מטיל על רבי לוי יצחק מצוה זו."
	@22ד	"<b>רש""י ד""ה וזה מעשה המנֹרה, שהראהו הקב""ה באצבע, לפי שנתקשה בה, לכך נאמר, ""וזה"". ע""כ.</b> קצת מאוחר יותר באותו הפסוק, בד""ה כן עשה את המנרה, מביא רש""י מדרש אגדה: על ידי הקב""ה, נעשית מאליה. ואילו בשמות (כה, מ ד""ה וראה ועשה) אומר רש""י: ...מגיד שנתקשה משה במעשה המנורה עד שהראה לו הקב""ה מנורה של אש. ע""כ. קצת תמוה לי שאין רש""י נשאר עקבי בזה. (פ' בהעלתך תשס""ד) וראה דברי ""גור אריה"" המובאים להלן (בד""ה כן עשה את המנרה)."
		"<b>רש""י ד""ה עד ירכה עד פרחה, ...חלול, כדרך מנורות כסף שלפני השרים. ע""כ.</b> לא ידעתי מה עניין בחלול זה, לעשות הירך חלולה בשעה שהכל הוא ""עשת של ככר זהב"" (שם ד""ה מקשה). הניחא במנורות של שרים, אך כאן לשם מה? (פ' בהעלתך תשנ""ד) וראה ""דבר אברהם"" (ח""ג חיבת הקודש א אות יח) שאין הכוונה שהירך עצמה היתה חלולה, אלא מתחת לירך היה חלול עד הקרקע. כלומר המנורה לא היתה עומדת על הירך עצמה, אלא על רגלים היוצאות ממנה."
		"<b>רש""י ד""ה עד פרחה, ...ודרך ""עד"" לשמש בלשון זה, כמו ""מגדיש ועד קמה ועד כרם זית"" (שופטים טו, ה). ע""כ.</b> כלומר בדרך כלל לשון ""עד"" מגבילה את הדבר - ""עד כאן ולא יותר"" - אבל כאן הכוונה היא להכניס הכל בכלל, מעין האמור בספר שופטים, שכל מה שהיה בשדותיהם של פלישתים שרף שמשון באש - <b>הן</b> גדיש, <b>הן</b> קמה, <b>הן</b> כרם זית וכל שאר גידולי השדה. (פ' בהעלתך תשס""ב)"
		"<b>רש""י ד""ה כן עשה את המנרה, מי שעשאה... על ידי הקב""ה נעשית, מאליה. (תנחומא ג). ע""כ. </b>קצת קשה לי: (א) שרש""י מביא מדרש זה אחר שהביא קודם, בד""ה וזה מעשה המנרה, את דברי הספרי ""שהראהו הקב""ה באצבע, לפי שנתקשה בה, לכך נאמר 'זה'"". כלומר אפילו ההמחשה שהקב""ה המחיש לתלמיד המצוין ביותר לא הועילה, ולמה אפוא להביא כאן את הדרשה באשר ל""זה""? (ב) הפסוק כולו לכאורה אין כאן מקומו, שהרי הדברים כבר נאמרו בספר שמות, ואין כאן משום חידוש? (פ' בהעלתך תשמ""ב, תשמ""ח, תשנ""ג, תשנ""ו) באשר לשאלה (א) ראה ""גור אריה"" שמשה השליך הכיכר לאש וכשמשה היה מכה במקום הראוי לגביעים, לכפתורים או לפרחים, היתה המנורה מקבלת צורתה מאליה. ובאשר לשאלה (ב) כתב רמב""ן על אתר שפסוקנו בא ללמד שגם לדורות צריכה המנורה להיות מקשה, והדבר מעכב בה. כמו כן מצויין כאן שעל המנורה להיות עשויה זהב, ללמד שגם לדורות יש לעשות המנורה לכתחילה מזהב. וחזר הכתוב ואמר ""מקשה הוא"", ללמד שרק מקשה מעכב במנורה. עיין שם."
	@22ה	"לפני שנכנסו הלויים לעבודת הקודש שלהם, טיהרו אותם כדרך שמטהרים טמאי־מת, על ידי הזאת מי חטאת (ראה להלן יט, יא-יג) ועל ידי העברת תער על כל בשרם וכבוס בגדיהם (פסוק ז). רק אחר כך הוקדשו לעבודה במעשה של הקרבת קרבנות מיוחדים (פסוק ח) ושל סמיכת ידיהם של ישראל עליהם (פסוק י) ושל סמיכת ידי הלויים על קרבנותיהם (פסוק יב), ולבסוף הניפו אותם תנופה לפני ה' (פסוקים יא ו־כא). הכהנים בסדר ימי מלואיהם (שמות כט), וגם הנשיאים שהקריבו קרבנותיהם לחנוכת המזבח (למעלה ז, טז ואילך) - לא נזקקו לתהליך הטהרה לו נזקקו הלויים כאן. והסיבה לדבר היא, שרק לאחר שנצטוו לשלח מן המחנה כל צרוע וכל זב וכל טמא לנפש (למעלה ה, ב), קיבלו דיני טומאה וטהרה אלה תוקף, ונתחייבו הלויים להטהר מטומאותיהם. כך כותב ר' יחיאל צבי מושקוביץ ב""דעת מקרא"". (פ' בהעלתך תשנ""ו)"
	@22ו	"בפרשה זו חוזר הכתוב על תיבת ""הלוים"" (בלא דגש בלמ""ד) כמעט עשרים פעם, כמספר השימוש בכינויים שונים, והדבר תמוה וצריך עיון. (פ' בהעלתך תשנ""ד)"
		"ושמא ניתן ליישב שאלה זו בדברי רש""י להלן (פסוק יט ד""ה ואתנה): ""ה' פעמים נאמר בני ישראל במקרא זה, להודיע חיבתן שנכפלו אזכרותיהן"" וכו', ואף כאן מעין זה, חיבה. וראה לזה במדבר רבה (טו, ג). (פ' בהעלתך תשנ""ד)"
	@22ז	"<b>רש""י ד""ה והעבירו תער, מצאתי בדברי רבי משה הדרשן, לפי שנתנו כפרה על הבכורות שעבדו עבודה זרה, והיא קרויה זבחי מתים, והמצורע קרוי מת, הזקיקם תגלחת כמצורעים. ע""כ.</b> לעניות דעתי יש לתמוה טובא על דרשה זו של רבי משה הדרשן, שהרי ג' נקראים מתים, ולא עלה על דעתו של איש להזקיק עני או מי שאין לו בנים תגלחת שכזאת, ומאי נפקא מינה בין אלה ולזה? (פ' נשא תש""ן) מעין זה שאל רבי אברהם מנחם רפ""א בספרו ""מנחה בלולה"", שלא מצאנו בשאר עובדי עבודה זרה שנצטוו על התגלחת לשם כפרתם. והשיב, שדווקא עובדי העגל לקו בצרעת, וזאת בעקבות דברי חז""ל (במדבר רבה ט, מו) על הפסוק ""וירא משה את העם כי פרֻע הוא"" וגו' (שמות לב, כה), שבאותה שעה שלטה בהם הצרעת, ונאמר במצורע ""וראשו יהיה פרוע"" (ויקרא יג, מה)."
		"<b>רשב""ם ד""ה והעבירו, ויעבירו, אבל והעבירו הוא לשון ציווי וכו'.</b> והרי כתוב והעבירו, לשון ציווי. וצריך עיון. (פ' בהעלתך תשנ""ו) וראה רשב""ם בחומש ""תורת חיים"" ובהוצאת ""חורב"", שם מנוקד כך: וְהֶעֱבִירוּ - וְיַעֲבִירוּ. אֲבָל 'וְהַעֲבִירוּ' הוּא לְשׁוֹן צִיווּי. ע""כ. לפי זה אתי שפיר. וראה הערת ר' מאיר יצחק לוקשין שם (הערה ג) שכתב: יתכן שרשב""ם מדגיש נקודה זו כאן, כדי שלא נטעה לחשוב שהביטוי ""והעבירו תער על כל בשרם"" הוא המשך להוראות שכתובות לפני כן ""הזה עליהם מי חטאת"". משה נתבקש להזות עליהם מי חטאת, אבל הוא לא נתבקש להעביר תער על בשרם של הלויים."
	@22י	"<b>""וסמכו בני ישראל את ידיהם על הלוים"".</b> מי הם השליחים שיעשו זאת? (פ' בהעלתך תשנ""ג) הערת ר' חזקי פוקס שי': לשאלה זו נדרש החזקוני וביאר שהבכורות הם אלו שסמכו את ידיהם על הלויים, שהרי הלויים באו במקומם לעבודה. ולפי בעל ""העמק דבר"" חלק מגדולי ישראל היו השליחים."
	@22יא	"<b>רש""י ד""ה והניף אהרן את הלוים תנופה, ...שלוש תנופות נאמרו בפרשה זו... לבני קהת... לפי שעבודת קדש הקדשים עליהם... לבני גרשון... והשלישית לבני מררי. ע""כ.</b> דברי רש""י באים לבאר את סדר הבאת המשפחות: התנופה הראשונה היתה לבני קהת שהיו נושאים את הדברים המקודשים ביותר (למעלה ג, לא), לכן נאמר בהם ""והיו לעבֹד את עבֹדת ה'"". התנופה השניה היתה לבני גרשון, שאמנם נשאו את היריעות והקרסים הנראים בבית קדש הקדשים (למעלה ג, כה), אך עבודה זו מועטת בדרגתה ממשא כלי הקודש עצמם, ולכן לא נאמרה בהם התוספת האמורה בבני קהת ""לעבֹד את עבֹדת ה'"", אבל נאמר בהם ""והנפת אֹתם תנופה לה'"" (פסוק יג). התנופה השלישית היתה לבני מררי שהיו נושאים את קרשי המשכן, בריחיו, עמודיו ואדניו (למעלה ד, לא), לכן נאמר בהם ""והנפת אֹתם תנופה"" (פסוק טו) בלבד. (פ' בהעלתך תשנ""ו)"
		"וכיצד זה הניף אהרן הכהן לבדו 22,300 איש? והרי צריך תקופה ארוכה למדי לסיים מלאכה שכזו. (פ' בהעלתך תשנ""ז) וראה רבנו בחיי (בפסוק כ) שכתב: והתנופה הזאת היא שהיה אהרן לוקח לכל אחד ואחד מן הלויים ומגביהו מן הקרקע מעט והיה מניף אותו, ובזה נתפרסם אהרן בגבורה גדולה וכח עצום, שיניף את הלויים שהיו שניים ועשרים אלף ביום אחד הוא לבדו. או היה זה בדרך נס. וראה ""תורה שלמה"" על אתר (אות פ) שהביא בשם ""מאור האפלה"" כי תנופת הלויים לא היתה כתנופה שבקרבנות, אלא הוליך אהרן את הלויים בעזרה, כשהשיר מכה לפניהם."
	@22טו	"<b>""ואחרי כן יבאו הלוים לעבֹד את אהל מועד"".</b> ולא כמו ביתר הפעמים - ""את עבודת אהל מועד"", השווה למשל פסוק יט. והנה רק תרגום יונתן בן עוזיאל משלים על ידי החלפת התיבה ""ית"" (את) בתיבה ""פולחן"" (עבודת), ועצם ההתעלמות מן הקושי (אפילו ב""דעת מקרא"") תמוהה. (פ' בהעלתך תשס""א)"
	@22יז	"<b>רש""י ד""ה כי לי כל בכור, שלי היו הבכורות בקו הדין, שהגנתי עליהם בין בכורי מצרים... עד שטעו בעגל וכו'.</b> ומכיוון שלכאורה לא היתה נפקא מינה בין עבודת העגל של הבכורות ושל יתר בני ישראל, יש מקום לשאול, למה אפוא נענשו יותר. ואולי אפשר לומר שבגין מעמדם הרם היה מקום לצפות מהם שלא ישתתפו בעבודה זרה, ועל כן נענשו במיוחד. ועונש מיוחד זה עולה בקנה אחד עם תופעות דומות של תביעות מצוותיות דיפרנציאליות, כגון בצדקה (שכל אחד חייב בהתאם למצבו הכלכלי) ובתלמוד תורה (שכל אחד חייב ללמוד ""לפי כוחו"", כדברי הר""ן שראיתי אמש בקדומים במאמר הנפלא של ר' שלמה יוסף זווין זצ""ל - ""תלמוד תורה וידיעתה"" בספרו ""לאור ההלכה""). (פ' בהעלתך תשנ""ה)"
		"ושמא זה פשוט מפני שרק את הבכורות היה צורך להוריד ממעמדם, ולא מי שאין לו מעמד שכזה. (פ' בהעלתך תשנ""ח) הערת הרב איתן שנדורפי שי': באשר לענישת הבכורות על עוון העגל יותר משאר בני ישראל יש לציין למשנה בסוף מסכת מנחות (פי""ג, מ""י), שם מפורש שכהנים שעבדו עבודה זרה בבית חוניו - אסור להם לעבוד במקדש. כלומר יש פה מניעה הלכתית מפורשת."
		"<b>שם.</b> כלל לא ברור לי, במה בא לידי ביטוי מעמדם המיוחד של הבכורות קודם הקמת המשכן. (פ' בהעלתך תש""ן) וראה דברי רש""י בספר שמות (יט, כב; כד, ה), שם מפורש שהבכורות הקריבו במעמד הר סיני. באשר לסדר הפרשיות ראה מש""כ בפרשת במדבר (למעלה ג, יב)."
	@22כד	"לפי רש""י על הלוי לבא לאהל מועד מבן חמש ועשרים שנה כדי ללמוד את מלאכת הלויים במשך חמש שנים, עד שיתחיל לעבוד בעצמו, ורק מגיל חמישים שנה ומעלה עוסק הלוי בעבודת שמירה. רשב""ם חולק על הסבר זה (מן הסתם בגלל שאין שום איזכור בדברי הכתוב לרעיון שהלוי חייב ללמוד במשך חמש שנים). לדבריו, פסוק כו שאומר שהלוי ישמור את המשכן אבל לא יעבוד, מדבר גם על לוי מגיל עשרים וחמש עד גיל שלושים, וגם על לוי מעל גיל חמישים. אך ראה גם רמב""ן שנדרש לדברי ראב""ע, שהם כדברי רשב""ם, אלא שהם בקיצור נמרץ - והוא מקשה עליו מהמסופר בספר דברי הימים. עיין שם. (פ' בהעלתך תשמ""ח)"
		"ובאמת דברי רמב""ן באשר לציווי המנין מגיל שלושים ולא מגיל עשרים וחמש, הם קשים. לדבריו, כל אדם מכיר על עצמו ומכירים בו קרוביו כשהוא מגיע לעשיריות של שנותיו, מפני שבהן משתנות תכונותיו, אבל כשהוא מגיע לגיל עשרים וחמש שנה - אין הדבר ניכר עליו כל כך, וזה קשה, שהרי לגבי בהמה, צריך מי שחפץ להקריבה לדעת את הגיל אפילו ביחידות של שנים, כלומר ""הנהלת חשבונות"" מדויקת הרבה יותר מאשר לגבי בני אדם. ועוד: מה לגבי ""בן י""ג למצוות, בן י""ח לחופה""? (פ' בהעלתך תשנ""ז)"
		"<b>רש""י ד""ה מבן חמש ועשרים, ...מכאן לתלמיד שלא ראה סימן יפה במשנתו בחמש שנים, ששוב אינו רואה. ע""כ.</b> והוא גמרא בחולין (כד ע""א). וקשה לי: (א) למה אין כאן מסקנה מאי־ראיית סימן יפה אחר חמש שנים? (ב) כיצד הדבר מוכח מכאן? והרי בסך הכל יש כאן משום נסיון להכריע בין שני כתובים המכחישים זה את זה? (ג) מה יש ללמוד בעבודת הלויים במשך ה' שנים? (ד) מי עשה את העבודות הללו בה' השנים הראשונות כאשר הכל למדו? (פ' בהעלתך תשס""ו) באשר לשאלות (ב-ג) כתב רא""ם: ממה שנתנה התורה שיעור חמש שנים ללימוד הלכות העבודה, הרי שזהו הקצה האחרון שצריך לשהות בלימוד. ולפי ""משך חכמה"" על אתר אם הצליח הלוי בלימודיו, יכול להכנס כבר מגיל עשרים וחמש, ואינו זקוק להשלמת חמש שנות לימודים. וראה ""כסף משנה"" על הרמב""ם (הלכות כלי המקדש ג, ז). לדבריו, חכמת המוזיקה היא חכמה גדולה המצריכה לימוד חמש שנים."
	@22כה	"<b>רש""י ד""ה ולא יעבד עוד, עבודת משא בכתף, אבל חוזר הוא לנעילת שערים ולשיר ולטעון עגלות וכו'.</b> כלומר כתוב זה נאמר לגבי בני קהת בלבד, אשר לאחר היותם בני חמישים שנה לא יעבדו עוד עבודת משא בכתף, אלא עבודות אחרות של בני גרשון ומררי, כמו נעילת השערים ופתיחתם, שירת הלויים, וטעינת העגלות ופירוקן. (פ' בהעלתך תש""ן)"
		"<b>שם. ...וזהו ושרת את אחיו</b> - <b>עם אחוהי, כתרגומו. ע""כ.</b> כלומר זה פירוש האמור בפסוק הבא. (פ' בהעלתך תשנ""ט)"
		"ועתה קשה לי: (א) הרי בני קהת נשאו רק בידיים ולא בעגלות, ראה למעלה (ז, ט ורש""י שם), ולפיכך לא חזרו אלא לנעילת שערים? (ב) נשיאה בעגלות שייכת דווקא בשעת מסעי המדבר ונעילת שערים - דווקא בימי המקדש, ולכאורה רש""י מתעלם מזה. (פ' בהעלתך תשס""א) הערת ר' חזקי פוקס שי': באשר לשאלה (ב) - רש""י אמנם לא מציין שנעילת השערים שייכת דווקא בזמן הבית, אך דומה שסידור הדברים ברש""י מורה על כך: יש שלושה דברים שבני קהת חוזרים אליהם - נעילת שערים, שיר, וטעינת העגלות: הדבר הראשון - שייך רק לדורות, השני - בין לדורות ובין לדור המדבר, והשלישי - רק לדור המדבר."
		"<b>(בר־מצוה של אתי ועדו שי')</b> ההתרגשות בשמחה זו היא כפולה ומשולשת. הרי אצל כל נכד ונכד שנכנס למצוות איני יכול שלא להתרגש, קל וחומר אצל שניים. ההתרגשות השלישית היא מפני שאני חייב לברך גם בשם סבא<b> משה פולק </b>ז""ל. עם אתי ועדו ישבתי לא פעם (ואי""ה עוד אשב עמהם הרבה) ללמוד תורה ולא פעם השיבותי לאחד על שאלה שהשני שאל. שניהם יודעים שאיני אוהב כפולים, כפילים וכל הדומה, כי יש בזה משום המיותר, המשעמם, מין סטנציל (של פעם)."
		"נתקלתי בשאלת הכפילויות, החזרות, גם בפרשת השבוע, בפרשיית טיהור הלויים והנפתם (למעלה ח, ה-כו) שנשמע מחר (מפי מי?), פרשה שמוזכרים בה ""הלוים"" שמונה עשרה פעם, ועוד שתים עשרה פעמים כינויים כמו ""עליהם"" או ""אֹתם"". תמהתי על שפע חזרות זה עד שראיתי את דברי רש""י לאחד מפסוקי פרשה זו, ושם ממין השאלה הזאת, אלא בצורה חריפה עוד יותר: ""וָאֶתְּנָה את הלוים נתֻנים לאהרן ולבניו מתוך <b>בני ישראל</b> לעבֹד את עבֹדת <b>בני ישראל</b> באהל מועד ולכפר על <b>בני ישראל</b>, ולא יהיה <b>בבני ישראל</b> נגף בגשת <b>בני ישראל</b> אל הקדש"" (למעלה ח, יט). בפסוק זה בולטת עד מאוד הכפילות המחומשת, וכך כותב רש""י (על פי בראשית רבה ג, ה) על כפילות זו: ""חמש פעמים נאמר 'בני ישראל' במקרא זה, להודיע חיבתן, שנכפלו אזכרותיהן במקרא אחד כמניין חמישה חומשי תורה"". משראיתי רש""י זה, חשבתי שגם את החזרה על ""הלוים"" אפשר ליישב בדרך זו - להראות חיבתם. מעין זה מוצאים אנו כבר בפרשת העקידה, שם אומר רש""י על המילים: ""אברהם אברהם"" - ""לשון חיבה הוא שכופל את שמו"". בדומה משיב גם רמב""ן על השאלה, מדוע זה חוזר הכתוב בפרשת נשא על מתנת הנשיאים אצל כל אחד בפרוטרוט."
		"החיבה היתירה שרוחש ה' ללויים מצויינת בדברי חז""ל (במדבר רבה טו, ג) כבר בראש הפרשה: ""בהעלתך את הנרות"" - את מוצא שנים עשר שבטים שהקריבו קרבנות לחנוכת המזבח. שבט לוי לא הקריב כלום, והיו מצרין ואומרים, למה רחקנו מהקריב לחנוכת המזבח? משל למלך שעשה סעודה, והיה קורא אומנויות (אומנים או חבורות־חבורות). היה אוהב אחד, שאוהבו יותר מדאי, לא קרא אותו עמהן. היה מיצר לומר, שמא יש בלבו של מלך עלי כלום, שלא זמנני בכל סעודות האלו? כיוון שעברו אותן ימי סעודה, קרא אותו אוהב, אמר לו - לכל בני המדינה עשיתי סעודה, ולך לעצמך אעשה סעודה. למה? שאת אוהבי. כך מלך מלכי המלכים הקב""ה, את מוצא שנים עשר שבטים הקריבו לחנוכת המזבח וקבלן הקב""ה, שנאמר ""קח מאתם"", ושבטו של לוי לא הקריבו. כיוון שעבר חנוכת המזבח, אמר הקב""ה לאהרן ולבניו, כל השבטים עשו חנוכה, ושבטך לא עשה. לכך, ""דבר אל אהרן ואמרת אליו, בהעלתך"", ואחר כך - ""קח את הלוים"". ע""כ."
		כך גם בעצם הכפל הזה שלפנינו - אתי ועדו. אכן, חיבה יתירה לי אליכם ולא רק בגלל היותכם לויים.
		"בדרשת בר־המצוה שלכם עמדתם על כך שהנכם לויים, ושכחתם לציין שהוריכם היו קרובי משפחה עוד לפני שהתחתנו - אבא בן לוי ואמא בת לויה. ואף על פי שבתור לויים אין לכם נחלה בארץ ישראל, ד' אמות יש גם לכם בה וצריך לחבבן, וכדברי בעל אור החיים הק' (ויקרא כה, ב): ""אין ביטול למתנת הארץ עד עולם""."
		"ועוד כתב בעל אור החיים הק' על הצורך לחבב את הארץ הזאת בפירושו לפרשת שלח, כשהוא מנסה לענות על השאלה, מדוע המית ה' את עשרת המרגלים מיד ולא האריך להם אף, והוא כותב שם (יד, לו) לא פחות מחמש סיבות, והאחרונה ואולי החשובה שבהן: ""מי זה אמר ותהי שיאמר על הארץ כלילת יופי כי רעה היא? אין לך רשע רחוק מעשות כזה, כי איך מין האנושי יעיז פניו כל כך לדבר דברים הפכיים בתכלית ההפכיות, לומר דיבה רעה על השלימות הטוב? אשר על כן חרה אף ה' והרגם מיד ולא האריך אפו להם""."
		דיברנו וחזרנו ודיברנו על חיבה, ונחתום בחיבה - תחבבו את התורה, את העם ואת הארץ ותמשיכו לשמח את הוריכם היקרים, את כל בני המשפחה, וכולנו נחזיר לכם חיבה.
		והרי החידה שהבטחתי לכם: מהי המצוה הראשונה שמקיים בר־מצוה?
		"על שאלה זו משיב ""חתם סופר"" על התורה (פרשת ויחי עמ' רמו): השמחה בעבודת ה' היא המצוה הראשונה שמקיים הנער מיד בכניסת שנת הי""ד בצאת הכוכבים - הוא שש ושמח שזוכה לקבל עול מצוות ה' אלקיו. והשמחה היא מצוות עשה דאורייתא - לעבדו בשמחה ובטוב לבב מרוב כל (דברים כח, מז - ""תחת אשר לא עבדת את ה' אלהיך"" וגו'). (פ' בהעלתך תשנ""ה)"
@11ט	@22א	"<b>""...בשנה השנית לצאתם מארץ מצרים בחדש הראשון"" וגו'. </b>רק עתה אני שם לב שאין הכתוב מציין את יום החודש, ודומה שזה נדיר. וצריך לבדוק. (פ' בהעלתך תשס""ו) הערת הרב איתן שנדורפי שי': דוגמא נוספת יש אצל מות מרים (להלן כ, א). והוסיף הגר""א נבנצל שליט""א: דוגמא נוספת אצל בואם למדבר סיני (שמות יט, א)."
		"<b>רש""י ד""ה בחדש הראשון, פרשה שבראש הספר לא נאמרה עד אייר. למדת שאין סדר מוקדם ומאוחר בתורה וכו' (והוא בספרי על אתר ובפסחים ו ע""ב) וכו'.</b> הרבה שאלתי את עצמי, מי רשאי לומר אין מוקדם וכו' כדי לפרש בזה מקראות. וראה רמב""ן על אתר. ולהלן (טז, א) כתב רמב""ן: ...וזה מדעתו של רבי אברהם שהוא אומר במקומות רבים אין מוקדם ומאוחר בתורה לרצונו. וכבר כתבתי (שמות יח, א; ויקרא ח, ב) כי על דעתי כל התורה כסדר, זולתי במקום אשר יפרש הכתוב ההקדמה והאיחור, גם שם לצורך ענין ולטעם נכון. ע""כ."
		"<b>שם. ...מפני שהיא גנותן של ישראל (ספרי) וכו'.</b> וקשה לי על זה, מה גנות יש כאן? והרי (א) במפורש נאמר (שמות יב, כה) ""והיה כי תבֹאו"" וגו'. כלומר מצוות הפסח נועדה מתחילה להתקיים דווקא בארץ ישראל (ראה רש""י שם)? (ב) מנין שאכן לא קיימו? ואם תאמר מפני שאין הכתוב מזכיר קיום פסח פעם נוספת, הרי גם קיום יתר המועדים אינו מוזכר, ואף אם סביר להניח שלא קיימו סוכות (וגם לא ד' מינים - מפני שלא היו), הרי שבועות וראש השנה ויום הכפורים יכלו לקיים ומן הסתם קיימו? תשובה לשאלה (א) שמעתי מפי הגאון ר' אביגדר נבנצל שליט""א, שהעמיד זה מול זה דברי רש""י (ספרי) שבכאן ודבריו (ספרי) להלן (פסוק ז) ""...אלא שזכו אלו (האנשים אשר היו טמאים לנפש אדם) שתאמר על ידיהן (פרשיית קרבן פסח שני), שמגלגלין זכות על־ידי זכאי"", ושאל - מה גנות יש כאן ומה זכות יש שם? והשיב - כאן, כלל ישראל, היו צריכים לדרוש לעשות את הפסח, חרף תנאי המדבר, לאורך כל שנות המסעות, ומכיוון שלא דרשו, נחשב להם הדבר לגנות. בעוד שהטמאים, אף כי פטורים היו בדין, דרשו לקיים את הפסח, וזוהי זכותם־זכאותם. כלומר יש כאן משום קיטוב של אלה שלא הראו ענין בקיום המצוה מול אלה שביקשו לקיימה חרף היותם פטורים ממנה. (פ' בהעלתך תשמ""ב, תשמ""ה, תשנ""ג, תשנ""ה, תשנ""ט) על שאלה (א) ראה גם חזקוני שגנותם היתה שנשתהו מלהכנס לארץ עד ארבעים שנה מפני עוון המרגלים, לפיכך לא נצטוו וממילא לא יכלו לקיים. וראה עוד תוספות ד""ה הואיל (קדושין לז ע""ב). ולפי ""גור אריה"", מאחר שכבר החלו בקיום מצוות הפסח בשנה השניה, ממילא יש גנאי באי קיומן גם אם לא היו חייבין בהן. וראה דברי הנצי""ב על אתר. על שאלה (ב) ראה רמב""ן על אתר. לדבריו, חז""ל דרשו שבכל שנות המדבר קיימו ישראל פסח אחד בלבד מאריכות הלשון שבפסוק ה ""ויעשו את הפסח בראשון בארבעה עשר יום לחדש בין הערבים במדבר סיני"", שכן די היה לומר ""ויעשו את הפסח ככל אשר צוה ה' את משה"", ובא ציון התאריך והמקום לרמז שלא עשו את הפסח בשנות המדבר אלא רק ביום הזה. ובאשר לקיום המועדים בכלל בתקופת המדבר ראה מש""כ באריכות בספר שמות (יב, כה)."
		"<b>שם. ...שכל ארבעים שנה שהיו ישראל במדבר, לא הקריבו אלא פסח זה בלבד. ע""כ.</b> אלו דברי רש""י. וראה רמב""ן שלא נהגו במדבר אלא פסח של שנה שניה בלבד משום שלא מלו במדבר וערלות בניהם ועבדיהם עכבה אותם מלהקריב פסח (ראה פסחים צו ע""א). ואם כן הדבר, קשה לי: כלום מלו את ילידי השנה הראשונה? ואם לאו - ומשום הסכנה - מאי נפקא מינה בין אלה לבין אלה? ונראה שרמב""ן רוצה לתרץ קושיה זו בהזכירו את הרוח הצפונית שפסקה עם חטא המרגלים (ראה יבמות עב ע""א), ורק מאז ואילך היה מסוכן למול במדבר. ואולי צריך לומר בפשטות שבשנה הראשונה היו הערלים שבהם מעטים יחסית, אך הם הלכו ורבו, כמובן, מדי שנה, ועל כן פסקו מלקיים הפסח."
	@22ב	"<b>""ויעשו בני ישראל את הפסח במועדו"".</b> לא ידעתי, למה הפ""ה קמוצה, והיא באמצע הפסוק. וב""מנחת שי"" אין הערה על זה. (פ' בהעלתך תשמ""ח) הערת הרב איתן שנדורפי שי': הטפחא פה היא המפסיק הגדול ביותר בפסוק מלבד ה""סוף פסוק"", לכן הפ""ה קמוצה. וראה ""אמת ליעקב"" לרב קמינצקי על אתר והערת הגר""א נבנצל שליט""א המובאת בספר שמות (כב, כו)."
		"<b>רש""י ד""ה במועדו, ...במועדו, אף בטומאה. ע""כ. </b>כלומר אם נטמאו כל הציבור או רובו בטומאת מת, עושים את הפסח במועדו, ואינם נדחים לפסח שני, אבל יחידים מן הציבור שנטמאו, נדחים לפסח שני כמבואר להלן (פסוק י). (פ' בהעלתך תשנ""ו)"
		"<b>ד""ה ככל חקתיו וד""ה וככל משפטיו.</b> ראה רמב""ן המתקן גירסת רש""י, וראה גם ""שפתי חכמים"" (אות כ). וכל זה משום שגם בפסח שני כתוב ""חקתיו ומשפטיו"", ושם בוודאי אי אפשר לדבר על שבעה ימים איסור חמץ. (פ' בהעלתך תשמ""ח)"
	@22ה	"<b>""...בראשון"".</b> אונקלוס מתרגם: ""בניסן"", אך את המילים ""בחדש השני"" שלהלן (בפסוק יא) אינו מתרגם בשם הבבלי של החודש, אלא מתרגם ""בירחא תנינא"". (פ' בהעלתך תש""ן, תשנ""ז) הערת ר' רפאל בנימין פוזן שי': בכל מקום אין לתרגום אונקלוס צורך לציין את שם החודש כי הכוונה ברורה. רק כאן שנאמר ""<b>בָּרִאשֹׁן </b>בְּאַרְבָּעָה עָשָׂר יוֹם"" ולא נאמר ""בחדש הראשון"", הוכרח לפרש שהכוונה לחודש הראשון ולכן תרגם ""בניסן"". (מתוך ספר ""פרשגן"" - ביאור חדש לתרגום אונקלוס - בכתיבה)"
	@22ו	"<b>""ויהי אנשים אשר היו טמאים... ויאמרו..."". </b>מן הראוי לציין שכבר אחר פחות משנה היו הלכות טומאה וטהרה מיושמות - ידעו טומאה מהי, וגם ידעו שטמא אסור בקרבן. (פ' בהעלתך תשנ""ה)"
		"באשר ללשון היחיד ""ויהי"", ראה חזקוני המביא דרשת הספרי ""אחד עושה פסח שני, ולא ציבור"", כלומר לשון היחיד בא לדרשה. ולכאורה קושי זה מביא את ראב""ע להערתו שלו: לא יתכן שיהיה מחנה ישראל גדול, ושלא ימותו שם מתים בכל יום. (פ' בהעלתך תשנ""ח) ולפי ""אור החיים"" הק' באה התורה להשמיע שרק בדבר אחד נטמאו טמאים אלו, ולא היתה בזה אי זהירות ממצוות טומאה, אלא אונס, שלא יכלו להמלט מאותה טומאה."
		"<b>רש""י ד""ה לפני משה ולפני אהרן, כששניהן יושבין בבית המדרש וכו'.</b> ואולם השווה לכך את לשון הכתוב הבא ""ויאמרו האנשים ההמה אליו"", לשון יחיד, אחרי הדגשתו של רש""י הוא קשה עוד יותר. (פ' בהעלתך תשנ""ה)"
		"מסתבר שפנו אל משה רבנו ע""ה, כי הוא מורה ההוראה. (פ' בהעלתך תשס""ב)"
		"ועתה קשה לי: כיצד נגשו טמאי־מת שהיו צריכים להיות מחוץ למחנה. (פ' בהעלתך תשס""ז) וראה רמב""ם (הלכות ביאת המקדש ג, ד) שכתב (על פי פסחים סז ע""א): טמא מת, אפילו המת עצמו, מותר להכנס להר הבית, שנאמר ""ויקח משה את עצמות יוסף עמו"" (שמות יג, יט) - עמו במחנה הלויה. ע""כ. כלומר טמא מת משולח רק ממחנה שכינה ומותר לו להכנס למחנה לויה. ואהלו של משה, במחנה לויה היה, שנאמר: ""והחֹנים לפני המשכן... משה ואהרן ובניו"" (למעלה ג, לח). (הערת הרב יחזקאל פייגלין שי')"
		"<b>רש""י ד""ה למה נגרע, ...שמגלגלין זכות על ידי זכאי. ע""כ.</b> ראה מה שכתבתי לעיל (בפסוק א). (פ' בהעלתך תשס""א)"
	@22ח	"<b>""עמדו ואשמעה"" וגו'.</b> קשה לומר שתורה ניתנה 'חתומה' ולא 'מגילה מגילה' (גיטין ס ע""א) בכגון זה, לולא ההנחה שהנחנו בספר ויקרא (כה, א). עיין שם. (פ' בהעלתך תשס""ה)"
	@22י	"<b>רש""י ד""ה או בדרך רחֹקה, ...אלא שהיה חוץ לאסקופת העזרה (פסחים צג ע""ב) וכו'.</b> תמיד היה קשה לי שיש בדרשה זו משום ביטול כל העניין ""בדרך"". (פ' בהעלתך תשנ""ב, תשנ""ה) ואכן רבי עקיבא (פסחים שם) חולק וסובר ש""דרך רחוקה"", פירושה שנמצא במרחק ואין ביכולתו להגיע משם לעזרה בשעת שחיטת הפסח, ואף נפסקה הלכה כמותו, ובכל זאת סתם רש""י כרבי אליעזר כיון שמסורת המקרא מסייעתו בניקוד הה""א. כך מבאר רא""ם. וראה רמב""ן על אתר."
		"<b>שם. ...ואין שם יום טוב, ואין איסור חמץ אלא עמו באכילתו. ע""כ.</b> וראה ב""מנחת חינוך"" (מצוה שפא) התמה על הלכה זו שאסור לאכול חמץ עם פסח שני, שאינו יודע לה מקור. הראה לי רש""י זה ידידי הגאון ר' יהושע נויבירט שליט""א ואמרתי מיניה וביה שיש שתי דרכים לקרוא רש""י זה. האחת - ואין איסור חמץ אלא עמו באכילתו. כלומר האיסור רק כשהחמץ עם הפסח יחד, וכפי שהבין בעל ""מנחת חינוך"". אבל גם אפשר לקרוא - ואין איסור חמץ (כלל), אלא חמץ (מצוי) עמו (אפילו) באכילתו, ובדרך השניה הכל אתי שפיר. (פ' בלק תשמ""ח)"
		"וידידי ר' משה ארנד שי' אמר לי אמש, ""אלא עמו"" - עם הפסח - בשעה שהוא אוכלו, כי אי אפשר לאכול חמץ ומצה ביחד, ולא משום איסור אלא משום שחייב לאכול הפסח עם מצה, ואם יאכל יחד עם שניהם גם חמץ, יחסר באכילת המצה שהיא חובה. וראה ב""הגדה שלמה"" של ר' מנחם מנדל כשר (עמ' 198). (פ' שלח תש""ן) ולפי ""משך חכמה"" על אתר יש כאן ""לאו הבא מכלל עשה"", שנאמר ""על מצות ומררים יאכלהו"", ולא על חמץ. הערת ר' שמואל עמנואל שי': אחי ר' יונה זצ""ל בספרו ""המעין המתגבר"" כתב גם הוא על המחלוקת בהבנת דברי רש""י ""ואין איסור חמץ אלא עמו באכילתו"". בסוף דבריו כתב שיש טוענים שבעל ""מנחת חינוך"" לא טעה בהבנת פירוש רש""י: ""וכך הבין הפני יהושע במסכת קידושין (לח ע""א ד""ה תוספות) וכן משמע בפירש""י במסכת סוכה (מז ע""ב ד""ה ופנית בבקר), שאסור לאכול חמץ עם מצת מצוה בפסח שני""."
		"והוסיף הרב איתן שנדורפי שי': תירוצים נוספים מובאים במאמרו של הרב פרופ' נריה גוטל שי' ""על חובה עיונית ביחידה בקיאותית"" (""נתיבי מרחבים"" אייר תשנ""ד ח""א עמ' 121)."
	@22יד	"<b>רש""י ד""ה וכי יגור אתכם גר ועשה פסח, יכול כל המתגייר יעשה פסח מיד? תלמוד לומר ""חקה אחת"" וגו', אלא כך משמעו וכו'.</b> לא ידעתי, מה משמע מילת ""אלא"" שבכאן ומה מקומה, ומוטב בלעדיה, וצריך עיון. ומכל מקום כך הגירסה גם בדפו""ר. (פ' בהעלתך תש""ן, תשנ""א) הערת ר' חזקי פוקס שי': נראה שמלשון הכתוב היה ניתן להבין, שכל מי שמתגייר צריך מייד להקריב קרבן פסח - ""ועשה פסח"", אלא שהדבר איננו אפשרי, שהרי כתוב בסוף הפסוק ""חֻקה אחת יהיה לכם ולגר ולאזרח הארץ"", וכמו שאנחנו לא מקריבים קרבן פסח בכל יום, כך גם דינו של הגר, לכן אומר רש""י ""אלא כך משמעו"", ללמד שמשמעות המילים ""ועשה פסח"" היא שהגר חייב בקרבן פסח, לא מייד בשעה שמתגייר, אלא כשיגיע זמן חיוב הקרבת קרבן פסח - יחד עם כל ישראל."
		"<b>""...חקה אחת יהיה לכם ולגר ולאזרח הארץ"".</b> לכאורה יש להבדיל בין ""לכם"" ובין ""אזרח הארץ"" וזה בוודאי אינו. צריך אפוא לומר שו""ו של ""ולגר"" מיותרת (ויש רבות כאלה, ראה חזקוני להלן טז, א), לראות במילה ""לכם"" כלל המתפרט על ידי גר ואזרח הארץ. אבל יפה יותר (גם אם לא נכון יותר) פירושו של ר""ע ספורנו - ""לכם - פה במדבר. ולגר ולאזרח הארץ - בארץ ישראל"", והכל בא על מקומו בשלום. (פ' בהעלתך תש""ן, תשנ""ב, תשנ""ה, תשנ""ו)"
		"אלא שלפי ר""ע ספורנו קשה, למה מפרט הכתוב ""גר ואזרח"" רק בארץ, ולא במדבר, והרי דווקא במדבר היו גרים רבים - כל אלה שיצאו עִם ישראל ממצרים. (פ' בהעלתך תשנ""ח) הערת הגר""א נבנצל שליט""א: גרים היו אבל פסחים לא היו, כי במדבר עשו פסח רק בשנה הראשונה."
	@22טו	"<b>רש""י ד""ה המשכן לאהל העדת, המשכן העשוי להיות אהל ללוחות העדות. ע""כ.</b> ראה ""שפתי חכמים"" (אות פ), שרש""י בא להבהיר משמעה של המילה ""משכן"" שאין פירושה כאן - היריעות התחתונות (כמו למעלה ג, כה). אמנם זה יפה, אבל לפי זה היה צריך לכתוב את המילים ""לאהל העדת"" כבר ליד המילה ""המשכן"" שברישא של הכתוב. ומבחינה עקרונית, עצם העברתה של אות־השימוש למ""ד למילה (המשלימה) ""ללוחות"" היא לכאורה שרירותית, ובדרך זו אפשר לפרש דברים רבים שלא כמסורה. ונשאלת השאלה אימתי ולמי מותר לעשות כן. (פ' בהעלתך תשמ""ח, תשנ""א, תשנ""ה, תשנ""ז)"
		"פרשיה זו עוסקת בתפקיד הענן בשעת המסעות. ויפה כתב רש""ר הירש על תפקידו של הענן כ""רועה ישראל"", וזו לשונו: הענן היה שבט הרועה, שרועה ישראל גילה בו לצאן מרעיתו היכן ומתי יחנו, מתי ולאן יסעו. וכמתואר כאן, לא היה אפשר לחזות מראש את רצונה ואת כוונתה של הנהגה זו. עיתים חנייה ממושכת, עיתים חנייה של ימים ספורים בלבד; עיתים חנייה של לילה אחד, של יום ולילה, של יומיים, חודש או שנה... נראה שלא המאמצים של מסעות ארוכים, אלא בעיקר ההמתנה הסבלנית בחנייה ממושכת היא המובלטת כאן כניסיון לעם. אין הכתוב אומר דבר על משך זמן המסעות, אך הוא מזכיר פעמים אחדות את ההמתנה בשהייה ממושכת... נראה אפוא, שהכתוב מדגיש בעיקר את הסבלנות של המתנה וציפייה ממושכת. דבר זה מובן אם נזכור את המדבר הגדול והנורא, שלא הסביר פנים לעוברים בדרכיו, ונזכור בייחוד שהעם ידע יפה שמחוז חפצו לא היה במדבר אלא מחוצה לו, וכל שהייה באחד ממקומות המדבר רק הרחיקה אותו ממחוז חפצו המובטח... בתרגילים אלה קנו את מידת הכניעה השקטה והסבלנות המצפה באמונה שעתידים הם להיות זקוקים לה בנדודיהם ב""מדבר העמים"" (יחזקאל כ, לה) במשך מאות רבות של שנות גלות, ועליה אמר הנביא: ""אם יתמהמה, חכה לו"" (חבקוק ב, ג). ע""כ. וקצת קשה לי: המילים ""משכן"" ו""ענן"" חוזרות בפרשיה זו פעמים רבות, לכאורה ללא צורך. וצריך עיון. (פ' בהעלתך תשמ""ט)"
	@22טז	"<b>""כן יהיה תמיד"". </b>עד גמר המסעות? עד בניין בית־המקדש? לא זכור לי שסוף עידן עמודי הענן והאש ייזכר, כמו שמוזכר סוף עידן המן. והשווה ענין השְׂלָו שסוף עידנו אף הוא אינו מוזכר, אך תיבת ""תמיד"" מכבידה קצת. (פ' בהעלתך תשס""ז) וראה ""תורה שלמה"" על אתר (אות ע) בשם ""לקח טוב"" שכתב: כן יהיה תמיד - אפילו בשעת המסעות. ובעל ""אזנים לתורה"" כתב: כן יהיה תמיד - אפילו לאחר חורבן הבית... גם אז - ""ביום"" - כשההצלחה מאירה ליהודי - ""הענן יכסנו"", וכנאמר: ""טָפַשׁ כַּחֵלֶב לִבָּם"" (תהלים קיט, ע); ""ומראה אש לילה"" - בימי החושך, כשיסורים באים עליו, אז מתלהבת בלבו הנקודה היהודית ""ואש מתלקחת ונגה לו סביב"" (יחזקאל א, ד), וכאמרם ז""ל: יאה עניותא ליהודאי (חגיגה ט ע""ב). ע""כ. ובאשר לחתימת עידן עמודי הענן והאש ראה דברי חז""ל (תענית ט ע""א): רבי יוסי ברבי יהודה אומר: שלשה פרנסים טובים עמדו לישראל, אלו הן: משה ואהרן ומרים. ושלש מתנות טובות ניתנו על ידם, ואלו הן: באר וענן ומן. באר - בזכות מרים, <b>עמוד ענן</b> - בזכות אהרן, מן - בזכות משה. מתה מרים - נסתלק הבאר... וחזרה בזכות שניהן (משה ואהרן). מת אהרן - <b>נסתלקו ענני כבוד</b>... חזרו שניהם בזכות משה. מת משה - נסתלקו כולן וכו'."
	@22יז	"קשה למדי האריכות שבה מנויות האפשרויות השונות של אורך השהייה במקום אחד: יח - כולל, יט - ימים רבים, כ - שהייה קצרה, כא - יום אחד או יממה, כב - כולל מפורט. לשם מה כל זה? ואולי להביא לידי התבוננות בארעיותן של החניות ובהשלכתן הפסיכולוגית? ועוד: מפסוק כא משמע שהמסעות נמשכו גם בלילה, כל עוד לא עצר עמוד האש, ואם כן, כיצד הקריבו קרבן תמיד? תוך כדי הליכה? (פ' בהעלתך תשנ""ד, תשנ""ה, תשנ""ו) וראה רמב""ן (בפסוק יט). לדבריו, יתכן שאירע להם אך ורק מה שמסופר כאן. כלומר אירע להם שהענן שהה מערב עד בוקר, או יום ולילה, או יומים, או חודש או שנה. לכן הפסוק מפרט דווקא את הזמנים הללו. ובאשר לנסיעתם בלילה, כך אמרו במסכת מנחות (צה ע""א): שמע מינה יש סילוק מסעות בלילה. ופירש רש""י שם: שאם היה נעלה הענן בלילה היו נוסעים מיד ולא ממתינין עד הבקר. ע""כ. כך נראה גם מדברי ר""ע ספורנו לפסוק כא, אבל לפי רבנו בחיי, מעולם לא קרה שהיתה תחילת נסיעתם בלילה. הערת ר' גרשון באס שי': וראה חגיגה (ו ע""ב), שם נחלקו אם הקריבו קרבן תמיד בתקופת המדבר."
		"<b>""ולפי העלות הענן מעל האהל ואחרי כן יסעו בני ישראל"" וגו'.</b> המילים ""ואחרי כן"" נראות מיותרות ואף מפריעות, ועדיין לא ראיתי מי יעיר על כך, לרבות ""דעת מקרא"". (פ' בהעלתך תש""ן)"
		"והנה לפי ר""ע ספורנו ""ולפי העלות"" שברישא של פסוקנו אינו בהתאם לזמן אלא בהתאם לכיוון, ואם כן אתי שפיר. וראה ""אור החיים"" הק' המבאר, בהסתמכו על הו""ו שב""ואחרי"", כי מן ""הענן יכסנו"" ועד ""בני ישראל"" הוא מעין תנאי, כלומר אם כך יהיה, הרי זה ש""על פי ה' יסעו בני ישראל"" (פסוק יח). (פ' בהעלתך תשנ""ט)"
		"<b>רש""י ד""ה העלות הענן.</b> יפה מבחין רש""י בין עליה של גוף שלם ובין צמיחתו־עלייתו של גוף קטן לגדול, וראייתו היא מסוף פרק יח שבמלכים א', כי הרי כאן אין לומר לשון צמיחה. (פ' בהעלתך תשמ""ט)"
	@22יח	"<b>רש""י ד""ה על פי ה' יסעו, ...כיון שהיו ישראל נוסעים, היה עמוד הענן וכו'. ד""ה ועל פי ה' יחנו, כיון שהיו ישראל חונים, עמוד הענן וכו'.</b> אין זה שתנועת הענן תלויה בתנועת מחנה ישראל, אלא רש""י מבקש לומר: כאשר ישראל מתחילים לנסוע, נע הענן וכו', דהיינו רש""י מבקש להסביר את האינטרקציה של שלושת האותות - ענן, חצוצרה ודיבור משה רבנו ע""ה."
	@22כב	"<b>רש""י ד""ה או ימים, שנה, כמו ""ימים תהיה גאולתו"" (ויקרא כה, כט). ע""כ.</b> כאן אין רש""י מזכיר הפסוק בבראשית (כד, נה), כמו שהוא עושה בויקרא שם, ושם אינו מזכיר פסוקנו, ובבראשית שם מזכיר רק את הפסוק בויקרא. (פ' בלק תשנ""ב)"
@11י	@22א	"<b>פרשת החצוצרות.</b> צריך לבדוק מה מפרשה זו לשעתו (ראה רש""י ב ד""ה עשה לך - אתה עושה ומשתמש בהם, ולא אחר), ומה לדורות (ח - לחקת עולם לדרתיכם). לכאורה נשאר רק ""וכי תבאו מלחמה בארצכם"" וגו', ואם אמנם כן, צריך לברר מה דינו של זה היום. (פ' בהעלתך תשנ""ה)"
		"המילים ""אתה עושה ומשתמש בהם, ולא אחר"" שברש""י לפסוק ב, לכאורה תוספת הן, ועל כל פנים אינן בדפו""ר. ועוד: לכאורה בכל מקרה אין כל קושי באשר לזמן המצוה - יש מצוה לימי המסעות במדבר, ויש מצוה אחרי כיבוש ונחלה. לפי שעה נותרה השאלה לגבי זמננו. (פ' בהעלתך תשנ""ו)"
		"ועתה אני נזכר שעוד לפני כמה עשרות שנים הכין הרב חיים שרגא פייביל פראנק, רבה של שכונת ""ימין משה"" ואחיו של הגאון הרב צבי פסח פראנק, שתי חצוצרות כסף, ולא ידעתי מה עלה בגורלן. (פ' בהעלתך תשס""ב) מששאלתי את הרב ישראל אריאל שי' אם ידוע לו דבר על חצוצרות אלו, השיב כי לאורך השנים היו בידי רב הכותל, הרב מאיר יהודה גץ זצ""ל, והוצאו בעתות צרה ומלחמה. היום נמצאות החצוצרות ברשותו של רב הכותל הרב שמואל רבינוביץ שי' ובהזדמנויות מיוחדות, לפי הוראת הרבנים, מוציאים אותן יחד עם החצוצרות של ""מכון המקדש"" ותוקעים בהן. הרב חיים שרגא פייביל אכן היה פורץ הדרך בנושא זה, ומאמר מקיף אודות חידושה של מצוה זו פורסם על ידו בשעתו ב""המעין"" (י, גליון ד עמ' 7). המאמר פותח כך: בשלושה עניינים ציוותה התורה להריע בחצוצרות:"
		"(א) למקרא העדה ולמסע המחנות: ""עשה לך שתי חצוצרֹת כסף מקשה תעשה אֹתם וגו' ותקעו בהן ונועדו אליך וגו' ותקעתם תרועה ונסעו המחנות וגו', ובני אהרן הכהנים יתקעו בחצֹצרות"" וגו' (י, ב-ח). מצוה זו לתקוע בחצוצרות ""למקרא העדה ולמסע המחנות"" לא נהגה אלא במדבר לפי שעה בשעת מסעות, ואין זו מצוה הנוהגת לדורות..."
		"(ב) ""וכי תבֹאו מלחמה בארצכם על הצר הצֹּרר אתכם והרעֹתם בחצֹצרֹת ונזכרתם לפני ה' אלקיכם ונושעתם מאֹיביכם"" (י, ט)."
		"(ג) ""וביום שמחתכם ובמועדיכם ובראשי חדשכם ותקעתם בחצֹצרֹת על עֹלֹתיכם ועל זבחי שלמיכם והיו לכם לזכרון לפני אלקיכם אני ה' אלקיכם"" (י, י)."
		"והנה מצוה זו ד""וביום שמחתכם ובמועדיכם"" וגו' אם כי היא בוודאי מצוה שנוהגת לדורות, אפילו הכי אינה נוהגת אלא בזמן שבית המקדש קיים, בזמן הקרבת הקרבנות."
		"אכן מצוה ד""וכי תבֹאו מלחמה בארצכם על הצר הצֹּרר אתכם והרעֹתם בחצֹצרֹת"", נוהגת לדורות בכל עת צרה וצוקה. ומנאה הרמב""ם מצוה זו במנין המצוות (מצוה נט), וזו לשונו: שצונו לתקוע בחצוצרות במקדש עם הקרבת כל הקרבן מקרבני המועדים, והוא אמרו יתעלה: ""וביום שמחתכם ובמועדיכם ובראשי חדשכם ותקעתם בחצצרת""... וכן <b>אנחנו מצווים לתקוע בחצוצרות בעתות הצורך והצרות כשנזעק לפני השם יתעלה, </b>והוא אמרו ""וכי תבאו מלחמה בארצכם על הצר הצרר אתכם"" וגו'. ע""כ."
		"וכן החינוך נמשך אחר דעת הרמב""ם וכתב במצוה שפ""ד, לתקוע בחצוצרות במקדש בכל יום בבוקר בהקריב כל קרבן <b>וכמו כן בשעת הצרות</b>, שנאמר ""וכי תבֹאו מלחמה"" וגו'. וגם כן בעת הצרה צריך האדם כיוון גדול בהתחננו לפני בוראו שירחם עליו ויצילהו מצרתו, <b>ולכן נצטוו בתקיעת החצוצרות בעתים אלה</b> וכו', וגם כן במסכת תענית (יט ע""א) ביארו שאנו <b>מצווין בתקיעת החצוצרות בעת הצרה</b> וכו'. ואם עברו על זה הכהנים ולא תקעו בשעת הקרבן, <b>וכן אם לא תקעו בעת הצרה, ביטלו עשה זה</b>. עכ""ל. לאחר מכן דן הרב חיים שרגא פייבל בארוכה בסוגיה זו ולבסוף חותם את מאמרו בהוראה הלכה למעשה, בזו הלשון:"
		"לרגלי המצב החמור שקיים בעוונותינו הרבים באחרונה, כאשר העם היושב בציון נמצא בסכנת מלחמה עם אדום וישמעאל שנועדו יחדיו במזימת רשע להכחידנו מגוי, החליט הבד""צ דפה עיר הקודש ירושלים ת""ו (מיסודם של רבותינו הגאונים מרן הגאון ר' שמואל סלנט ומרן הגאון ר' צבי פסח פראנק זצ""ל) לחדש המצוות עשה לתקוע בחצוצרות כפי דעת הרמב""ם ז""ל, ברוב עם לפני הכותל המערבי, שריד מקדשנו אשר לא זזה שכינה משם."
		"וביום ב', תענית שני בתרא (יב באייר תש""ל), בשעת תפילה ותחנונים (בסדר תפילה מיוחד), תקעו כהנים בחצוצרות כסף מקשה."
		"ואנו תפילה שיקויים לנו יעוד תורתנו הקדושה: ""וכי תבֹאו מלחמה בארצכם על הצר הצֹּרר אתכם והרעֹתם בחצֹצרֹת <b>ונזכרתם לפני ה' אלקיכם, ונושעתם מאֹיביכם"".</b> ונזכה במהרה בקרוב לקיים גם המקרא השני: ""וביום שמחתכם ובמועדיכם ובראשי חדשכם <b>ותקעתם בחצֹצרֹת על עֹלֹתיכם ועל זבחי שלמיכם</b> והיו לכם לזכרון לפני אלקיכם אני ה' אלקיכם"". אמן כן יהי רצון. ע""כ."
		"וראה תשובתו של הרב אליעזר יהודה ולדנברג בספרו ""ציץ אליעזר"" (חלק יא, סימן טז), שהתנגד לחידוש מצוה זו בזמננו, ולאחר דיון ארוך הכריע: בעל כרחנו המסקנה המתבקשת ברורה היא, דיש להכריע לשלילה ולומר, דאין לנו לחדש מצוות כאלה מדעתינו ולא טובים אנו מאבותינו ורבותינו הגדולים שבכל הדורות מאז חורבן הבית (לרבות אלה שגרו ושמשו בקדש פה עיר הקודש ת""ו וערכו מדי פעם תפלות בעת צרה על יד הכותל המערבי) שלא עלה על לבם לעשות כזאת, והוא מפני זה, בידעם שזה לא לרצון לתקוע בחצוצרות במצב שבני ישראל נמצאים בלי מקדש אל ובלי מזבח, ושומע קול תרועה יקשיב וישמע לקול תקיעתנו בשופר וזעקת לבנו בתפלתנו וימהר ויחיש גאולתינו ופדות נפשנו השלימה בביאת משיח צדקנו ובבנין בית מקדשנו ותפארתנו במהרה בימינו אמן. ע""כ."
	@22ב	"<b>""ולמסע"".</b> לא ידעתי למה הסמ""ך פתוחה ולא קמוצה, והרי אין כאן סמיכות. (פ' בהעלתך תשנ""ו) הערת ר' חזקי פוקס שי': במקרא, המילה ""מסע"", כשהיא משמשת עבור לשון נסיעה מנוקדת ""מַסַּע"", עם פת""ח במ""ם ופת""ח ודגש בסמ""ך. לעומת זאת המילה ""מסע"", כשהיא משמשת לשימושים אחרים (מלכים א' ו, ז; איוב מא, יח) היא מנוקדת עם קמ""ץ מתחת לסמ""ך."
		"<b>רש""י ד""ה עשה לך, אתה עושה ומשתמש בהם, ולא אחר. ע""כ.</b> מקורו במדרש תנחומא (י). משום מה נתון הגד זה ברוב המהדורות בסוגריים, אף על פי שמקורו ברור (הערת ר' חזקי פוקס שי': בדפוסים קדומים כל שלושת הדיבורים, המתחילים במילים ""עשה לך"" - חסרים). אך קשה לגופו, הרי גם בני אהרן הכהנים תוקעים בחצוצרות (ראה פסוק ח), ואין הבהרה ברורה שלהם חצוצרות משלהם. ועוד: מה נשתנו חצוצרות אלו מכל הכלים שדווקא בהן בא ציווי מיוחד זה? (פ' בהעלתך תשס""ד) על הציווי המיוחד שבחצוצרות אלו כתב בעל ""תורה תמימה"" על אתר (אות ב): אינו מבואר עיקר הטעם מה שלא נשתמשו לדורות בחצוצרות של משה ובמה נשתנו משאר כלים, ואפשר לומר על פי המבואר בתנחומא, דהתרועה בחצוצרות הוא דרכן של מלכים, ומשה היה לו מעלת מלכים, כמבואר בזבחים קב ע""א, ולכן אסרום לדורות, כדי להראות כבודו של משה, וכעין מה שאמרו בעבודה זרה (יא ע""א) - שורפין על המלכים מיטתן וכלי תשמישן כדי שלא ישתמש אחר בהן, יעויין שם. והכא נמי, כיון דכל עיקר תכונתם של חצוצרות הוי כעין כלי תשמישן של מלכים, לכן אסרום לדורות. ע""כ."
		"<b>רש""י ד""ה מקשה, מהעשת תעשה, בהקשת הקורנס. ע""כ.</b> עשת, כלומר גוש. וראה גם למעלה (ח, ד רש""י ד""ה מקשה). (פ' בהעלתך תשנ""א)"
	@22ג	"<b>""ותקעו בהן... יתקעו... ותקעתם תרועה... ותקעתם תרועה... תרועה יתקעו... תתקעו ולא תריעו"". </b>מכאן ברור שלשון תק""ע פירושו תקיעה בלבד, ואילו ""ותקעתם תרועה"" פירושו - גם תקיעה וגם תרועה (כמבואר במלבי""ם על אתר, שכן אם הכוונה היתה לתרועה לבדה, היה הכתוב אומר ""והרעותם תרועה""), אך לא ידעתי, מנין לו לרש""י שפירושו תקיעה תרועה ותקיעה, ראה ד""ה ותקעתם תרועה (בפסוק ה). (פ' בהעלתך תשס""א) וראה ""גור אריה"" שגזרו גזירה שווה, נאמרה כאן (בפסוק ה) ""תרועה"" ונאמרה להלן (בפסוק ו) ""תרועה"", מה תרועה האמורה להלן, תקיעה לאחר תרועה, אף תרועה האמורה כאן, תקיעה לאחר תרועה. ומה כאן תקיעה לפני תרועה, אף להלן תקיעה לפני תרועה. הא למדנו שתוקע ומריע ותוקע."
	@22ד	"<b>רש""י ד""ה ואם באחת יתקעו, ...ומגזרה שוה הוא בא בספרי (עג). ע""כ. </b>וזו לשונו: נאמרה תקיעה בעֵדה ונאמרה תקיעה בנשיאים, מה תקיעה האמורה בעֵדה - בפתח אהל מועד, אף תקיעה האמורה בנשיאים - בפתח אוהל מועד. (פ' בהעלתך תשנ""ה)"
	@22ה	"<b>""ותקעתם תרועה, ונסעו המחנות החֹנים קדמה... ונסעו המחנות החֹנים תימנה"".</b> לכאורה משמע מכאן שלא כתֵיבה נסעו, שכן בנסיעה כתֵיבה אין כל עניין ביציאה מדורגת למסע, אדרבה, כדי לשמור על צורת התֵיבה על כל המחנות כולם לנוע בבת אחת. (פ' בהעלתך תשנ""ד) וראה מש""כ למעלה (ב, ט) ולהלן (בפסוק כה)."
	@22ו	"<b>""...ונסעו המחנות החֹנים תימנה..."".</b> משום מה אין הכתוב מזכיר את שני המחנות הנותרים, וזה תמוה בשעה שהכתוב מאריך - בניגוד לכל ציפיה - בתיאור עניין שזמנו מוגבל לימי המדבר. (פ' בהעלתך תשנ""ה) וראה רמב""ן המביא דברי חז""ל שנחלקו אם תקעו והריעו רק למחנות שחנו במזרח ובדרום (ואז התקיעה למחנה שבמזרח מועילה גם לזה שבמערב, וכן זו של דרום למחנה שבצפון), או שתקעו והריעו לארבע המחנות שבארבע הרוחות. וראה חזקוני, ראב""ע וערך חצוצרות ב""אנציקלופדיה תלמודית""."
		"דומה שגם הצד המציאותי קשה. כיצד ישמעו הנשיאים היושבים כל אחד בקרב שבטו? כי הניחא לגבי הקהלת כל העם - כאשר מתחילים לנוע הקרובים, נמשך הדבר למרוחקים יותר, ובוודאי כך לגבי תחילת המסעות, אך לגבי הנשיאים זה נראה קשה. (פ' בהעלתך תש""ס, מלון גולדן טוליפ, ים המלח) וראה ""העמק דבר"" (למעלה ט, יז) המבאר שבשעת חניה, אף על פי שכבר שובצו ""איש על מחנהו ואיש על דגלו"", היו פזורים (שהרי לא ישבו כל היום במקום אחד), וסדר המסע היה כך: היתה הערה מוקדמת למשה ברוח הקודש שבערב שלמחרת יסעו (זהו ""על פי משה""), והתחילו להניח הבגדים והמשא על גבי הבהמות לצאת. ובעת תקיעת החצוצרות התחילו להתאסף. באותה שעה עצמה התחיל הענן להתקפל, כשגמרו להתאסף הורד המשכן וקיפלוהו, ולבסוף הלך הענן בדבר משה שאמר: ""קומה ה'"" וגו' (וזה נקרא ""על פי ה'""). וראה גם פירושו לספר שמות (מ, לו)."
	@22י	"<b>רש""י ד""ה אני ה' אלהיכם, מכאן למדנו מלכיות עם זכרונות ושופרות וכו'.</b> והוא מן הספרי (עז). והנה גם בספר ויקרא (כג, כד. ראה מש""כ שם) מביא רש""י דרשה דומה, ושם לומדים שנים מתוך השלושה (בלא מלכיות), ולפי הדרשה שבכאן, למה לי זו ששם? (פ' בהעלתך תשנ""ג)"
		"<b>שם. ...ותקעתם - הרי שופרות, לזכרון - הרי זכרונות, אני ה' אלהיכם - זו מלכיות (ספרי עז). ע""כ.</b> השוני בין הסדר שבדרישת הפסוק וזה שבסדר הברכות (שהוא הגיוני הרבה יותר), מצריך מחשבה. (פ' בהעלתך תשס""ג) וראה המשך דברי הספרי (שם) שכתב: ""אם כן מה ראו חכמים לומר מלכויות תחילה ואחר כך זכרונות ושופרות?"", כלומר מאחר ומלכויות הוזכרו באחרונה במקרא, למה קבעו חכמים בסדר התפילה, שאומרים מלכויות תחילה? ""אלא המליכהו עליך תחילה ואחר כך בקש מלפניו רחמים כדי שתיזכר לו"". שכן ראוי שקודם נמליך מלך עלינו ואחר כך נעלה את זכרוננו לפניו שיזכרנו לטובה (ראה ""תוספות יום טוב"" למסכת ראש השנה פ""ד, מ""ה). וראה ""באר בשדה"" שאמנם נאמר 'מלכויות' באחרונה, להורות שאינו דומה ל'זכרונות' ו'שופרות' כלל, כי באמירת 'זכרונות' ו'שופרות' תלויה עליית זכרונם לפניו לטובה, מה שאין כן 'מלכויות', שבין אם יאמרו ובין אם לא יאמרו - ה' הוא מלך עליהם."
	@22יא	"כמה וכמה פרשיות בספר במדבר קשות - מה באות להשמיע לנו לדורות, וזו אחת מהן. (פ' בהעלתך תשמ""ט)"
		"<b>רש""י ד""ה בחדש השני, נמצאת אתה אומר, שנים עשר חודש חסר י' ימים עשו בחורב וכו'.</b> והנה להלן (כט, ד""ה נוסעים אנחנו אל המקום) אומר רש""י: מיד, עד ג' ימים אנו נכנסין לארץ וכו'. למה אפוא השהייה הארוכה? והרי אנו עדיין לפני חטא המרגלים שהמיט על בני ישראל את ארבעים שנות המדבר? (פ' בהעלתך תשס""ב) וראה ""באר בשדה"" שנשתהו שם כדי ללמוד תורה ומצוות."
	@22יג	"<b>""בראשֹׁנה... בראשֹׁנה"".</b> הראשון מוסב על סדר הנסיעה, וכפי שכתבתי למעלה, והשני הוא מספר סידורי למקום מחנה יהודה. (פ' בהעלתך תשנ""ח)"
		"<b>""ויסעו בראשֹׁנה, על פי ה' ביד משה"".</b> לא ידעתי מה בא ללמדנו, והרי אין זה המסע הראשון, אלא אחרי החניה הממושכת בהר סיני, ואם אמנם לזה נתכוון הכתוב, היה מקומו בפסוק יב, מיד אחרי המילים ""ויסעו בני ישראל"". נראה שהכוונה לומר שזוהי הנסיעה הראשונה לפי הסדר האמור כאן, שהרי ביוצאם ממצרים עד הר סיני לא היה משכן, ונסעו אפוא בסדר מקרי, וכך נראה מדברי רש""י ד""ה למסעיהם בפסוק הקודם. (פ' בהעלתך תשנ""ו)"
	@22יז	"<b>""ונסעו בני גרשון ובני מררי נשאי המשכן"".</b> לפי משמעות הפסוקים היה סדר הנסיעה כך: (א) דגל יהודה (פסוק יד). (ב) בני גרשון ובני מררי (פסוק יז). (ג) דגל ראובן (פסוק יח). (ד) בני קהת (פסוק כא). (ה) דגל אפרים (פסוק כב). (ו) דגל דן (פסוק כה). וכך הבינו פירוש הטור והחזקוני (לפסוק כא) בדעת רש""י. אבל בברייתא של מלאכת המשכן (פרק יג) הסדר שונה: (א) דגל יהודה. (ב) דגל ראובן. (ג) בני גרשון ובני מררי.<FJ> (ד) דגל אפרים. (ה) בני קהת. (ו) דגל דן. ולפי רמב""ן על אתר, מה שאמרו בברייתא ""תקעו והריעו ותקעו ונסע דגל מחנה ראובן"" פירושו: שיסע דגל מחנה ראובן, ומיד, עוד לפני שדגל ראובן נסע, מקדימים בני גרשון ומררי ונוסעים לפני בני ראובן. לפי זה גם סדר הנסיעה שבברייתא מתאים לסדר הפסוקים. (פ' בהעלתך תשנ""ב)"
		"<b>רש""י ד""ה והורד המשכן, ...והארון וכלי הקדש של משא בני קהת עומדים מכוסין ונתונין על המוטות עד וכו'.</b> הביטוי ""ונתונין על המוטות"" קשה. הרי המוטות נתונים בהם, ולא הם במוטות. (פ' בהעלתך תשס""א) הערת הגר""א נבנצל שליט""א: למעלה (ד, י; שם, יב) כבר נאמר ""ונתנו על המוט"" (וראה דברי רשב""ם לפסוק י שם)."
		"<b>רש""י ד""ה והורד המשכן.</b> מכאן משתמע שאכן כקורה הלכו לדעת רש""י. וכך גם משמע מדבריו לפסוק כא. וראה מה שכתבתי למעלה (ב, ט) ולהלן (בפסוק כה). (פ' בהעלתך תשנ""ט)"
	@22יח	"<b>""ונסע דגל מחנה ראובן לצבאֹתם"".</b> ביתר המחנות כתוב ""בני"" - ""בני יהודה"" (פסוק יד), ""בני אפרים"" (פסוק כב), ""בני דן"" (פסוק כה), ושלא כמו כאן. על כן קשה רק כאן לשון־הרבים שב""צבאתם"". ולא ראיתי מעיר על שוני זה. (פ' בהעלתך תשס""א)"
		"באשר להעדר התיבה ""בני"", ראה ""דיוקים"" על אתר, הקושר העדר התיבה בהעדרה בפסוק כא, שם נאמר ""הקהתים"" במקום 'בני קהת', ומבאר שהללו השתתפו בעצת קרח ועל כן לא היו ראויים להיקרא בני אבותיהם. אך אין הוא נדרש לשאלת הדקדוק באשר ללשון־הרבים. (פ' בהעלתך תשס""א) וראה ""העמק דבר"" על אתר."
	@22כא	"<b>רש""י ד""ה והקימו את המשכן, בני גרשון ובני מררי שהיו קודמים להם מסע שני דגלים וכו'. </b>ואילו קודם (יז ד""ה והורד המשכן) כתב, כיון שנוסע דגל יהודה, נכנסו אהרן ובניו ופרקו... ובני גרשון ובני מררי פורקין המשכן וטוענין אותו בעגלות וכו'. יוצא שבני גרשון ובני מררי היו בכל מסע צריכים להשיג את מחנה יהודה ולעבור אותו כדי ללכת לפניו, שהרי נסעו בעגלותיהם לפני כל המחנות. וזה קשה. אבל ראה ""קיצור מזרחי"" המבאר כי כניסת אהרן ובניו לפרק את הפרוכת ולכסות את הארון ושאר הכלים, היתה בשעה שהתכונן דגל יהודה לנסוע, אבל לא התחיל לנוע ממקומו. רק לאחר שכל הכלים היו עטופים ובני גרשון ובני מררי פרקו את המשכן וטענוהו בעגלות החל דגל יהודה לנסוע ראשונה ובני גרשון ובני מררי צמודים אליו. על כל פנים, לכאורה משמע גם מכאן כי ""כקורה היו מהלכין"", וראה רש""י לפסוק כה, ושם יש גורסין ""אתיא כמאן דאמר, כתיבה היו מהלכין"". וכן הוא בדפו""ר. (פ' בהעלתך תשמ""ז)"
		"ועוד: ודאי משמע מכאן שכקורה היו מהלכין, שאם לא כן, לא שייך לומר שבני גרשון ומררי קדמו לבני קהת מסע שני דגלים. (פ' בהעלתך תשנ""ד)"
	@22כה	"<b>רש""י ד""ה מאסף לכל המחנות, ...ואית דאמרי כקורה היו מהלכין, ומפיק לה מן ""מאסף לכל המחנות"". ע""כ.</b> כבר סימנתי למעלה (ב, ט) את מקור המחלוקת, והוא בירושלמי, וצריך סוף סוף לרכז את כל הנאמר ברש""י בנושא זה. מכל מקום לא ידעתי מה דעתו של רש""י עצמו בנושא זה, ומדבריו דומה שמפרש פעם כאחת ופעם כאחרת. ולעניות דעתי משתמע מכל הכתובים כי כקורה היו מהלכים, והראיה שכתֵיבה הלכו מן האמור למעלה (ב, יז ד""ה כאשר יחנו כן יסעו), אינה, שהרי אפשר לפרש שם ""כאשר"" כמוסב על סדר הזמן - כשם שמחנה דגל יהודה חנה ראשונה, כך גם נסע ראשונה. (פ' בהעלתך תשנ""ז)"
		"ולכאורה אפשרית גם שיטה שלישית והיא שנסעו כמעוין, ואז לפחות יהיה פשוט יותר לפרש שמחנה יהודה נסע ראשונה, שאם כתיבה הרי צריך לומר שמחנה אפרים נסע יחד עם מחנה ראובן ומחנה לויה והמשכן ביניהם. (פ' בהעלתך תשס""א) וראה מש""כ למעלה (ב, יז)."
	@22כט	"<b>רש""י ד""ה חֹבב, ...מלמד שהתינוקות קורין וכו'.</b> לשון תינוקות קצת קשה, שהרי לפחות צפורה, שלא בהכרח היתה הגדולה מבנות יתרו, כבר היתה ראויה לחופה. (פ' בהעלתך תשס""ב) הערת הגר""א נבנצל שליט""א: עיין במסכת נידה (ריש פרק י), שם נידון דין תינוקת שלא הגיע זמנה לראות דם, שעדיין קטנה היא (זמנה מתחיל כשהיא נעשית נערה, היינו כשמלאו לה שתים עשרה שנה ויום אחד, והביאה שתי שערות), ונישאה."
		"<b>שם. ...ושמות הרבה היו לו וכו'.</b> ראה גירסת דפו""ר (""ושני שמות היו לו"") וראה גירסת ר' אברהם ברלינר ושם הערה ו, שההבדל בין שתי הגרסאות נובע ממחלוקת בין הספרי למכילתא. (פ' בהעלתך תשמ""ז)"
		"<b>רש""י ד""ה נסעים אנחנו אל המקום, מיד, עד שלושה ימים אנו נכנסין לארץ וכו'.</b> ולהלן (לג ד""ה דרך שלשת ימים) אומר רש""י - ""מהלך שלשת ימים הלכו ביום אחד"", ולפי זה היו צריכים להיות ממש בגבול הארץ. וראה גם להלן (יא, א ד""ה רע באזני ה'). (פ' בהעלתך תשנ""ט)"
		"<b>שם. ...וכסבור שהוא נכנס. ע""כ.</b> ראה ""שפתי חכמים"" (אות ק) המאריך ומסביר יפה ענין הכניסה ואי־הכניסה לארץ. אך ספק אצלי אם שייך לומר לגבי אבי הנביאים דניבא ולא ידע מה ניבא, כדבריו בסוף הערה זו. (פ' בהעלתך תשמ""ט) וראה מהרי""ק שהגם שידע העתיד להיגזר עליו, אבל מכיון שעדיין לא נגזרה הגזירה היה סבור שזכותו ותפילתו יכניסוהו."
		"<b>""...והטבנו לך"".</b> זוהי שיחה בין חתן לחותן שאינה מסתיימת בדיבור כי אם במעשה. (פ' בהעלתך תשס""א)"
	@22לא	"<b>""אל נא תעזב אתנו"".</b> לפי טעמי המקרא דומה שיש כאן היפוך הדברים, שהרי יש מפסיק אחר ""נא"", כלומר אנא, עזוב אותנו. ולפי זה צריך לפרש כאן ""תעזב"" מלשון עזור, סייע, כמו ""עזֹב תעזֹב עמו"" (שמות כג, ה), ושיעורו: אנא, עזור לנו. וזה ראוי להיאמר. וראה ראב""ע שפירש ""אל נא"" - כמו עתה, ור""ע ספורנו שפירש: ילכו בניך לפחות עמנו. ע""כ. ובדקתי ב""דיוקים"" וב""דעת מקרא"", ואין שם כל הערה, וזה תמוה. (פ' בהעלתך תש""ן)"
		"אמרתי כנ""ל לר' יהודה קיל שי', ונראה לו, ולר' רפאל בנימין פוזן שי' והתלהב, ואילו ר' בנציון קריגר שי' צינן אותי. לדבריו, כל לשון ""נא"" בא אחריו טעם מפסיק - וצריך לבדוק, ויתר על כן, הצירוף 'עזוב את' במשמע המוצע אינו נראה לו. וצריך לבדוק גם זאת. (פ' בהעלתך תשנ""א) הערת ר' חזקי פוקס שי': לעניות דעתי אין נכון לומר שאחר לשון ""נא"" תמיד בא טעם מפסיק. במקומות רבים באה המילה ""נא"" בטעם מחבר - ראה בראשית יג, ח: ""ויאמר אברם אל לוט, אל נא תהי מריבה ביני ובינך"" וגו'. ה""אל־נא"" שם מוטעם ב""קדמא"", והתי""ו של ""תהי"" רפויה, מפני שזה המשך הענין (ולפי הכלל - בג""ד כפ""ת בראש מילה המחוברת לחברתה - עליה להיות רפויה). וכן בבראשית יח, ג: ""אם נא מצאתי חן בעיניך אל נא תעבֹר מעל עבדך"" - כאן מופיעה המילה ""נא"" פעמיים, ובשתיהן היא מוטעמת בטעמים מחברים (בפעם הראשונה - ב""קדמא"" ובפעם השניה - ב""מרכא"") והתי""ו של ""תעבֹר"" רפויה מהטעם הנזכר."
		"<b>רש""י ד""ה אל נא תעזב, ...עכשיו שראה שאין להם (לגרים) חלק, הניחם והלך לו. ע""כ.</b> והוא על־פי דרשתם ז""ל (ספרי. ראה רש""י להלן כו, נה בסופו) ""אֹתו אתן לכם - לכם, ואין לגרים חלק בו"". (פ' בהעלתך תשמ""ז)"
		"<b>רש""י ד""ה והיית לנו לעינים, לשון עבר, כתרגומו. ע""כ.</b> ראה דברי ""שפתי חכמים"" (אות ת), ומאוד אינם נראים, כי לא ידעתי למה לא יבין כמובא אצל ראב""ע - לשון עבר - מוסב על עצתו, שהאיר את עיני ישראל בעצת מינוי השופטים (שמות יח, יג-כו). (פ' בהעלתך תשנ""א)"
		"בחלוקת ""פרס החינוך הדתי"" (בתנו תמר שתח' היתה בין המקבלים בבית־ספר אלשיך בתל־אביב) פירש הרב ישראל מאיר לאו שליט""א ""והיית לנו לעינים"" - דמות המשמשת מודל להזדהות. זקוקים היו בני דור המדבר לדמותו של יתרו, אדם שעבד כל עבודה זרה שבעולם, שברח מפני פרעה על שום שביקש להגן על בני ישראל ביושבו במועצה עם בלעם ואיוב, שעזב את כל העושר שהיה נחלתו במדין ובא למדבר. ע""כ. זה נשמע יפה, אך בוודאי לא כדעת רש""י (בפסוקים ל-לא). (פ' בהעלתך תשנ""ו)"
	@22לב	"<b>רש""י ד""ה והיה הטוב ההוא וגו', ...ובין כך ובין כך נתנוהו לבני יתרו וכו'.</b> קשה לי, הא כיצד נתנו נחלה בארץ לבניו של גר? והרי בפסוק הקודם ייסד רש""י פירושו על דרשתם ז""ל שאין להם לגרים חלק בארץ. (פ' בהעלתך תשמ""ח) הערת הגר""א נבנצל שליט""א: אין זו נחלה, אלא מושב זמני."
		"ובעצם קשה, הרי דברי משה רבנו ע""ה אינם אלא הבטחה על תנאי - ""והיה כי תלך עמנו"", כלומר אם לא תלך, אין לך טובה זו, והרי לא הלך, ומדוע נִתנה יריחו לבניו? לפי רמב""ן (בפסוק כט) הדברים מבוארים יותר. לדבריו, כשאמר משה ליתרו ""והטבנו לך"" (פסוק כט), חשב יתרו שהכוונה למתת כסף וזהב מהשלל, אבל לא תהיה לו נחלה בתוכם, ועל כן לא היה חפץ בזה. חזר משה ורמז לו שתינתן לו אחוזה טובה בארץ כשכר על טרחתו ועזרתו אשר יעזרם בכבוש הארץ. וכך אמרו בירושלמי (ביכורים פ""א, ה""ד) שאמנם דינם של גרים הוא שאינם קוראים פרשת ביכורים לפי שלא קיבלו חלק בארץ, אבל גרים שהם בני יתרו מביאים וקורים (ראה בבא בתרא פא ע""א תוספות ד""ה למעוטי). ואמנם יתרו חזר לארצו, כפי שמסופר בפרשת יתרו (שמות יח, כז), אבל לאחר שגייר את בני משפחתו (ראה רש""י שם) שב והצטרף לבני ישראל, לכן קיימו ישראל את הבטחת ""והטבנו לך"" ונתנו לבני בניו את העיר יריחו. (פ' בהעלתך תשמ""ט)"
	@22לג	"<b>""וארון ברית ה' נֹסע לפניהם דרך שלשת ימים"".</b> כלומר ארון זה נוסע יחד עם בני גרשון ומררי שהקדימו את המחנה בשלושה ימים. רק נשארת השאלה, היכן נסע הענן המיישר להם את הדרך, לפני חלוצים אלה או לפני מחנה בני יהודה. (פ' בהעלתך תשנ""ז)"
		"<b>""לתור להם מנוחה"".</b> חשבתי להראות מכאן שלשון תו""ר יכול להיות חיובי וגם שלילי, וראה תחילת פרשת שלח וסופה. אך שמתי לב שאונקלוס מתרגם בשלושה אופנים, לפי העניין. (פ' בהעלתך תשמ""ט)"
		"<b>רש""י ד""ה דרך שלשת ימים, מהלך שלושת ימים הלכו ביום אחד וכו'. ד""ה וארון ברית ה' וגו', זה הארון היוצא עמהם למלחמה... ומקדים לפניהם דרך שלושת ימים, לתקן להם מקום חנייה. ע""כ. </b>צריך לומר שהארון אף הוא הלך דרך זו של שלושה ימים ביום אחד, ותמוה שאין מעירים על כך. ומכל מקום נראה מכאן שהתרחק הארון מן המחנה מהלך של שלושה ימים, כדי לתור להם מנוחה, ושלא כסדר הקבוע של המסע - ""ונסע אהל מועד מחנה הלוים בתוך המחנֹת"" (למעלה ב, יז). וקשה לי: כלום ארון זה הלך בלא כל ליווי, ולוּ מפני הסכנה או מפני הכבוד? או שמא בדרך נס? ואם כך, הרי היה להם לבני ישראל סימן מוקדם לתחילת מסע חדש? ועוד: לא ידעתי כיצד היה הארון מרחיק לפניהם מהלך שלושת ימים באותם מסעות בהם היו הולכים מהלך יום אחד או מקצתו. וצריך עיון. ומן הראוי לציין שזהותו של הארון שכאן שנויה במחלוקת - לפי רש""י (על פי הספרי), לא היה זה הארון שעשה בצלאל (שמקומו היה תמיד בתוך המחנה), אלא הארון שעשה משה עוד לפני בצלאל כדי להכניס בו את הלוחות לפי שעה, ובו שמו אחר כך את שברי הלוחות, וארון זה היה יוצא עמהם למלחמה והיה 'תר להם מנוחה'. רמב""ן (בספר דברים י, ה) אינו מקבל דעה זו, ובעצם מחלוקת היא בירושלמי (שקלים פ""ו, ה""א). וראה אריכות דברים בנושא אצל ר""י אברבנאל על אתר. (פ' בהעלתך תשמ""ח) וראה מאמרו של הרב איתן שנדורפי שי' ""ארון הברית - אחד או שניים"" (""הדר העולם"" עמ' 317)."
		"<b>שם. מהלך שלושת ימים הלכו ביום אחד, שהיה הקב""ה חפץ להכניסם לארץ מיד. ע""כ.</b> והנה להלן (יא, א ד""ה רע באזני ה') שם רש""י בפי העם: אוי לנו, כמה לֻבַּטְנוּ בדרך הזה, שלושה ימים שלא נחנו מענוי הדרך, ולכאורה זה סותר את האמור כאן? וראה מה שכתבתי למעלה (בפסוק כט). ועוד: בד""ה ויחר אפו (להלן יא, א) שוב אומר רש""י: ""אני הייתי מתכוון לטובתכם, שתכנסו לארץ מיד"", כמו כאן? (פ' בהעלתך תש""ן)"
		"<b>רשב""ם ד""ה דרך שלשת ימים, ...שלא חנו עד סוף ג, ומפני טורח הדרך וכו'.</b> קשה לי על דבריו (בדומה למה שהוקשה לי למעלה ט, יז-כג): אם אמנם לא היתה מנוחה בלילה, אלא שהלכו ג' ימים מעת לעת, כיצד הקריבו קרבן תמיד, תוך כדי הליכה? ושמא נגד דברי רשב""ם אלו, כותב ריב""ש: ""ובכל לילה היה הענן שוכן על הארון, שלא היו יכולים לילך שלושת ימים רצופים לילה ויום"". והעיקר: יפים דברי רשב""ם כאן על תלונות בני ישראל (שבתחילת פרק יא) שלדבריו באו כתוצאה מהמסע המפרך (המתואר בסוף פרק י), ולא כדברי רש""י (להלן יא, א) - ""ויהי העם כמתאֹננים - אין העם אלא רשעים"". וראה להלן (כא, ד-ה), שם גם רש""י אומר שהתלונות באות כתוצאה מ""טורח הדרך"". (פ' בהעלתך תשנ""ו)"
	@22לד	"<b>רש""י ד""ה וענן ה' עליהם יומם, שבעה עננים... ארבעה מארבע רוחות ואחד למעלה ואחד למטה ואחד לפניהם, מנמיך את הגבוה... והורג נחשים ועקרבים. ע""כ.</b> מסתבר כי ""ואחד לפניהם"" אין פירושו לפני בני ישראל כי אם לפני ששת העננים האחרים, שהרי לפני שבטי ישראל היה הענן מתוך הארבעה שהיו מארבע רוחות. (פ' כי־תבא תשמ""ח)"
		"ואם תשאל, למה אפוא היה צריך לנחש הנחושת, ראה חזקוני להלן (כא, ו) ""...עכשיו שנסתלקו (ענני הכבוד) במיתתו (של אהרן), היו הנחשים מזיקין"". (פ' בהעלתך תשנ""ה) הערת הגר""א נבנצל שליט""א: הלא היתה זו מכה מכוונת על שדברו בקב""ה ובמשה."
		"וב""ספרי"" מנויים שבעת הפסוקים שבהם הכתוב מזכיר את הענן. וכבר העיר רא""ם: עננים הרבה נזכרו בפרשה ולא ידעתי למה בחר דווקא באלו יותר מן השאר. וראה ""גור אריה"". (פ' בהעלתך תשס""ד)"
	@22לה	"<b>""ויהי בנסע הארן"".</b> בפסוק לג אמר רש""י: זה הארון היוצא עמהם למלחמה וכו'. כלומר שהיו שני ארונות. אם כן לא ברור, באיזה ארון מדובר כאן, האם בזה ""דסליק מיניה"", או בזה שהיו בו הלוחות השלמים. ואגב, גם לא ברור - לדעת רש""י - היכן שמרו ארון זה בשעת החניה. (פ' בהעלתך תשנ""ד)"
		"ושאלתי רבים וטובים ולא ידעו להשיב, והנה הראה לי אביעד שי' שרש""י עצמו עונה לפחות על השאלה הראשונה, ד""ה קומה ה' - ""לפי שהיה מקדים לפניהם מהלך שלושת ימים, היה משה אומר, עמוד והמתן לנו ואל תתרחק יותר"". והוא על פי מדרש תנחומא (ויקהל ז). ועדיין עלי לחפש היכן שמרו ארון זה בשעת החניה. (פ' חקת תשנ""ד) על מיקומו של הארון בשעת החניה שאל כבר רמב""ן (בפסוק ה), וזו לשונו: ""אנה יעמוד הארון הזה עם הלוחות הראשונות כל ימי המדבר? כי במשכן, בבית קדשי הקדשים, לאחר הפרוכת, אין שם שני ארונות! וכן שלמה לא הכניס לבית קדשי הקדשים אלא ארון אחד!"". והשיב ה""יפה מראה"" (על הירושלמי במסכת שקלים פ""ו, ה""א) שהיה באחד מבתי הכנסת או בתי המדרש במשמרת קדושה וכבוד. וב""מרומי שדה"" (סוטה מג ע""א) כתב שהארון שעשה משה היה באהלו של משה. (מהרב איתן שנדורפי שי'. ראה ""הדר העולם"" עמ' 317)."
		"<b>רש""י ד""ה ויהי בנסע הארון, עשה לו סימניות... להפסיק בין פורענות לפורענות וכו' כדאיתא בכל כתבי הקדש (שבת קטז ע""א). ע""כ.</b> לא ידעתי מהי הפורענות שלפני הסימניות. וראה ""שפתי חכמים"" (אות ז) המסב אותה על האמור למעלה (בפסוק לג) ""ויסעו מהר ה'"" - כתינוק הבורח מבית הספר, אבל ראשית צריך לעיין במסכת שבת, כי קשה לקרוא לזה פורענות. (פ' בהעלתך תשנ""ט) אכן שם מבאר רש""י באופן אחר, שהכוונה לתאוות האספסוף לאכול בשר ולמרוד בה'. ואמנם מעשה האספסוף מובא בתורה לאחר חטא המתאוננים, אך למעשה התחיל האספסוף להמריד את העם עוד מקודם, בתוך שלושה ימים למסעם מהר סיני, כמבואר ברמב""ן על אתר. אבל תוספות (ד""ה פורענות) שם ורמב""ן על אתר חולקים על פירוש רש""י. לדבריהם הפורענות הראשונה היא זו המובאת ב""שפתי חכמים"", שבני ישראל ברחו מהר סיני ""כתינוק הבורח מבית הספר"". ואכן מעיר רמב""ן, שלפי פירוש זה, הלשון ""פורענות"" מובנה ""חטא"" ולא ""עונש"", שכן לא נענשו על עוון זה."
		"<b>רש""י ד""ה קומה ה', לפי שהיה מקדים לפניהם מהלך שלושה ימים וכו'.</b> מאוד לא ברור על מה מוסב משפט זה, על ה' או על הארון שבו שברי הלוחות. אם על הארון, למה ""קומה ה'""? כאילו יש כאן זהות שלמה בין ה' וארון הברית? ואם הכוונה לה', מה פירוש ""שהיה מקדים לפניהם""? ומשה מורה לו הוראות? (פ' בהעלתך תשנ""ה) וראה ""תורה שלמה"" על אתר (אות קמד) שכתב בשם ""מדרש ילמדנו"": בשעה שהיה הקב""ה מבקש שיסעו, היה הארון מזעזע עצמו. ויש אומרים תולה עצמו. ביקש משה להודיע לישראל שהשכינה עמם, לפי שאמר לו הקב""ה: ""הנה אנכי שולח מלאך לפניך וגו' השמר מפניו"" (שמות כג, כ-כא), אמר משה: ""אם אין פניך הולכים"" וגו' (שם לג, טו). אמר לו: ""פני ילכו"" (שם שם, יד). בא משה אמר לישראל: עמדו סעו, שהרי השכינה בארון! אמרו ליה: אין אנו מאמינים. אמר: ""קומה ה'"" והארון נזדעזע, לכן היו מאמינים. ע""כ. הערת ר' זאב נוימן שי': ראה שיחות הרצי""ה לספר במדבר (עמ' 94), שם מובא בשם ספר הכוזרי (ד, ג), שאכן ישנה זהות מוחלטת בין ה' ובין ארון הברית."
		"ועתה קשה לי, כיצד רש""י (על פי תנחומא ויקהל ז) מבאר ""קומה - עמוד והמתן לנו"" וכו'. והרי זה קרוב להיפוכו של פשט הדברים, כי לפי זה מדובר על שעה שישראל כבר במסע ואינם הולכים מספיק מהר כדי לשמור על מרחק שלושה ימים. (פ' בהעלתך תשנ""ט) וראה ""באר בשדה"" שאמנם עיקר משמעו של לשון זה הוא 'קום נא וסע לפנינו', אך יש בלשון ""קומה"" גם משמעות נוספת, הפוכה מזו: 'עמוד נא על מקומך!' (ראה נחמיה ט, ג). משה התכוון כאן לשתי המשמעויות."
	@22לו	"<b>רש""י ד""ה רבבות אלפי ישראל, מגיד שאין השכינה שורה בישראל פחותים משתי אלפים ושתי רבבות. ע""כ.</b> כלומר עשרים ושנים אלף איש. ולא ראיתי שמישהו יציין, שזהו מספר פקודי הלויים, ראה למעלה (ג, לט), מבן חודש ומעלה! (פ' בהעלתך תשנ""ה) וראה חידושי אגדות למהרש""א (שבת קטז ע""א ד""ה שסרו מאחרי ה'), שכך היה מספרם של הלויים באותו הדור, שהם לגיונו של מלך ולא היו בכלל חוטאי דור המדבר, והם נשאו את כלי הקודש שהשכינה שורה עליהם."
@11יא	@22א	"<b>""...כמתאֹננים"".</b> רק אצל ר""ע ספורנו ראיתי שנדרש לכ""ף זו - ""לא מתאוננים בלבם באמת, כי לא היתה אצלם שום סיבה ראויה לזה שיתאוננו"" וכו'. (פ' בהעלתך תשנ""ט)"
	@22ד	"<b>""והאספסף"".</b> צריך לבדוק ב""מנחת שי"", כיצד זה שהאל""ף בלא תנועה. (פ' בהעלתך תשנ""ט) הערת הרב יחזקאל פייגלין שי': העובדה שהמילה ""אספסוף"" יחידאית במקרא מקהה קצת את השאלה. וחזקוני הרגיש בזה וכתב: כתיב אל""ף ולא קרי. והוסיף ר' חזקי פוקס שי': ""מנחת שי"" אינו מבאר, אך מציין שבמסורה גדולה שבדפוס ונציה (יחזקאל א, א) מילה זו נמנית עם מ""ח תיבות במקרא שבאמצען אל""ף ללא תנועה, ומוסיף שכך כתב גם הרמ""ה."
		"<b>רש""י ד""ה מי יאכלנו בשר, וכי לא היה להם בשר, והלא כבר נאמר, ""וגם ערב רב עלה אתם וצאן ובקר"" (שמות יב, לח) וכו'.</b> למה אין רש""י שואל מהשְׂלָיו שהיה להם כל ערב? (פ' בהעלתך תשנ""א) וראה רש""י במסכת ערכין (טו ע""ב ד""ה בשליו ראשון). לדבריו, השליו הראשון לא פסק כל שנות המדבר, ותלונתם כעת באה מפני שהתאוו ליותר. ורמב""ן בספר שמות (טז, יב) כתב שהשליו לא היה בא להם לשובע כמו המן, ויתכן שרק גדוליהם היו לוקטים אותו, או שהיה מזדמן לחסידים שבהם, וצעיריהם היו תאבים לו ורעבים ממנו. ולפי תוספות (שם ד""ה התאוו) השליו הראשון פסק להם לאחר זמן, ולכן בכו והתאוו שנית לבשר. וראה מש""כ בספר שמות (טז, יג)."
		"<b>""...מי יאכלנו בשר. זכרנו את הדגה"" וגו'.</b> לא ידעתי במה קשורים הגעגועים לדגה וכו' והדרישה לבשר, אלא אם כן נאמר (וזה קצת קשה בגין התחביר) שהעלו זכרונות (הזויים) על תפריט מגוון למדי שהיה נחלתם במצרים, לעומת התפריט החד־גוני העכשווי - ""אין כל, בלתי אל המן עינינו"". (פ' בהעלתך תשס""ו) וראה רבנו בחיי (לפסוק ה) שכתב: היו מבזים המזון הנכבד שהיה להם במן, וכדי להוציא עליו דיבה היו מביאין ראיה מהפירות הפחותים שהיו להם חינם... וכן מה שהזכיר הדגה וכו'."
	@22ה	"<b>רש""י ד""ה אשר נאכל במצרים חנם, ...חנם מן המצוות. ע""כ.</b> קשה לי להבין כוונתה של דרשה זו שבספרי - מה שייך חנם מן המצוות לכאן. (פ' כי־תשא תשמ""ח) וראה רא""ם, שהתלוננו על כך שבמצרים לא היו מזונותיהם תלויים במעשיהם וזכויותיהם, ועכשיו נתלו להם מזונותיהם בזכות מעשיהם, שכפי שישמרו את התורה ויקיימו מצוותיה כן יהיה להם. הערת ר' זאב נוימן שי': ולפי הגרצ""י קוק (ראה שיחותיו לספר במדבר עמ' 98 סוף הערה 37) הכוונה היא, שבמצרים היו חופשיים ממצוות הזביחה."
	@22ו	"<b>רש""י ד""ה אל המן עינינו, מן בשחר, מן בערב (ספרי). ע""כ.</b> אין כוונת רש""י (ספרי) לומר שגם בערב ירד מן, אבל הכוונה לומר שאכלוהו גם בבוקר וגם בערב, כלומר בשתי הסעודות שביום, שהרי בערב ירד השְׂלָיו, ולדברי חזקוני (פסוק ד) השליו פסק עוד בשנה הראשונה. (פ' בהעלתך תשנ""א) וראה מש""כ למעלה (בפסוק ד)."
	@22ז	"<b>רשב""ם ד""ה והמן כזרע גד הוא.</b> עם תחילת ספר במדבר התחלתי ללמוד רשב""ם באורח שיטתי (פירוש נוסף על רש""י), ויותר ויותר אני מתרשם שהפירוש משובש על ידי המדפיסים, ובוודאי שהפיסוק לעתים בלי שׂוּם שכל ואף מטעה. צריך לשאול את ר' אלעזר טויטו שי', אם יש מהדורה מתוקנת, כי זכור לי שעסק הרבה ברשב""ם לתורה. (פ' בהעלתך תשנ""ו) אכן יצאה מהדורה מתוקנת ומבוארת בהוצאת ""חורב"" בשבט תשס""ט (כחודשיים לאחר פטירת המחבר). הערת ר' זאב נוימן שי': בתשכ""ט כבר יצאה מהדורת דוד ראזין על ידי הרב ברומברג."
	@22ח	"<b>רש""י ד""ה וטחנו ברחים וגו', לא ירד ברחים וכו'.</b> מה זה לשון ירד? (תשנ""ט)"
		"<b>רש""י ד""ה לשד השמן, ...ורבותינו פרשוהו לשון שָׁדַיִם, אך אין ענין שָׁדַיִם אצל שמן. ע""כ.</b> הרי זו צורת הסתייגות מעניינת של רש""י לגבי דבר חז""ל. (פ' בהעלתך תשנ""א) וראה ""לקט בהיר"" שבדחיה זו מבקש רש""י לומר שמה שפירשו רבותינו אינו לפי פשוטו של מקרא."
	@22י	"<b>רש""י ד""ה בֹּכֶה למשפחֹתיו, משפחות משפחות נאספים ובוכים, לפרסם תרעומתן בגלוי. ע""כ.</b> קצת קשה לי איך רש""י (ספרי) רואה כאן רצון לפירסום הדברים, והרי לכאורה מראה לשון הכתוב - ""למשפחֹתיו"" - שהדבר נעשה בקרב המשפחה דוקא, ולא בחוץ. אבל נראה שהמשפחה במקרא היא בדרך כלל יחידה גדולה מזו המצומצמת הגרה באוהל אחד. השווה: ""שאו את ראש כל עדת בני ישראל למשפחֹתם"" (למעלה א, ב ורש""י שם). (פ' בהעלתך תשנ""א)"
	@22יב	"<b>רש""י ד""ה כי תאמר אלי, ...על מנת שיהיו סוקלים אתכם ומחרפים אתכם. ע""כ.</b> כלומר ""תנאי העבודה"" נאמרו להם למשה ולאהרן מראש. וכן להלן (טז ד""ה ולקחת אֹתם), לגבי מינוי שבעים הזקנים, אומר לו ה' למשה, לדברי רש""י - ""קחם בדברים, אשריכם שנתמניתם פרנסים על בניו של מקום. והתיצבו שם עמך - כדי שיראו ישראל וינהגו בהם גדולה וכבוד, ויאמרו: חביבין אלו שנכנסו עם משה לשמוע דיבור מפי הקב""ה"", ומיד לאחר מכן (יז ד""ה ונשאו אתך) בא התנאי ""התנה עמהם, על מנת שיקבלו עליהם טורח בני, שהם טרחנים וסרבנים"". אין זה אלא שיעור מאלף בפוליטיקה, כיצד למנות פרנסים על הציבור. (פ' בהעלתך תשמ""ח)"
		"<b>רש""י ד""ה על האדמה אשר נשבעת לאבתיו, אתה אומר לי לשאתם בחיקי. ע""כ.</b> גם עם פירוש רש""י לא ידעתי מה שייך עניין הארץ לכאן, ולפי ""שפתי חכמים"" (אות ג) משפט הלוואי ""על האדמה"" וכו' אינו ממשיך את המשל ""כאשר ישא האומן את היונק"", אלא מתייחס לנמשל שלפניו ""שאהו בחיקך"". ושיעור הכתוב: אתה אומר לי לשאתם בחיקי על האדמה אשר נשבעת לאבותיו, כאשר ישא האומן את היונק. וראה תרגום יונתן בן עוזיאל המוסיף תיבת ""עד"", כלומר לשאתם עד שיכנסו לארץ, כי אז תתחיל תקופה של הנהגה בדרך הטבע. (פ' בהעלתך תשנ""ו)"
	@22טו	"<b>רש""י ד""ה ואם ככה את עשה לי, תשש כוחו של משה כנקבה כשהראהו וכו'.</b> ראה ""שפתי חכמים"" (אות ד) - ""והטעם מוכיח, שיש פסיק בין ככה לאת"". והנה הפסיק אכן מראה כך, אך לכאורה היה המונח צריך להיות תחת תיבת ""את"", וכיוון שהוא תחת ""עשה"", הרי זה כאילו ""את"" מוסב עליו יתברך, והרי ""את"" צריך להיות המושא ולא הנושא. (פ' בהעלתך תשמ""ח) וראה ""כלי יקר"" שכתב: ורבים כאשר ראו כן תמהו על פירוש זה, וכי מפני שתשש כוחו של משה כנקבה אמר לשון ""את"" כלפי מעלה? ואני אומר שלא קשה מידי, לפי שאמרו חז""ל (ילקוט שמעוני רמז תתקמה) שהצדיקים מוסיפין כח בגבורה של מעלה... והרשעים מתישין כוחו... וביאור הענין הוא, שמצד הפסקת השפע על ידי מעשה הרשעים נראה כאילו יש תשות כח כביכול, וכאן על ידי שנתרשלו ידי האוהב ותש כוחו כנקבה, לא היה בו כח להוסיף כח בגבורה של מעלה, על כן אמר לשון ""את"" כלפי מעלה, להורות שהא בהא תליא, וזה פירוש יקר. ע""כ. ומעין זה ביארו גם ""גור אריה"" ו""דברי דוד"". וראה גם רמב""ן וחזקוני על אתר."
	@22טז	"<b>""...אספה לי שבעים איש... אשר ידעת כי הם זקני העם ושֹׁטריו... ונשאו אתך במשא העם"" וגו'.</b> אמנם פעלו הזקנים עם משה כבר בתחילת שליחותו (שמות ג, טז; שם ד, כט ועוד), אבל תפקידם היה בתיווך יותר מאשר בהנהגה. משה ואהרן מסרו להם את דבר ה', והם העבירו אותו לכל ישראל. כאן (בפסוק יד) משה מבקש מה' שהם יטלו חלק במשא העם ואכן ניתן לו מבוקשו. משה מצוּוה לאסוף את זקני העם ולצרף אליהם את מי שהיו שוטרים במצרים, והצטיינו בהגנתם על בני ישראל (שמות ה, יד-כא) ובהטלת סדר ומשמעת. ומן הראוי לציין שבחירת הזקנים הללו היתה דמוקרטית לפחות בזה שלכל שבט היתה נציגות שווה של שישה, ראה דברי רש""י להלן (כו, ד""ה והמה בכתֻבים). (פ' בהעלתך תשנ""א)"
		"אבל לא ראיתי מפורש, במה הם הקלו על משה רבנו ע""ה, לא עכשיו ולא אחר כך. (פ' בהעלתך תשנ""ז)"
		"וצריך לבדוק, אם גם בדור הקודם של זקנים היו שישה לשבט, ולפי מה נבחרו, שהרי על כל פנים לא נאמרו לו למשה האפיונים המוזכרים בפסוקנו. (פ' בהעלתך תש""ס)"
	@22יט	"<b>""לא יום אחד תאכלון ולא יומים"" וגו'.</b> היינו שיאכלו במשך תקופה מסויימת, ולא מדובר בארוחה חד־פעמית. והנה בשעת המעשה (פסוק לג), כשהגיע השְׂלָיו, ""הבשר עודנו בין שִׁניהם טרם יכרת, ואף ה' חרה בעם"" וגו', ואיה אפוא יום ויומיים וחודש? (פ' בהעלתך תשס""ג)"
		"וראה ""העמק דבר"" (להלן פסוק לג). לדבריו, הונחתה המכה הראשונה על ראשי המתאווים וכעבור חודש מתו הנוספים. (פ' בהעלתך תשס""ז) הערת הגר""א נבנצל שליט""א: וראה דברי רש""י לפסוק כ (ד""ה עד חדש ימים)."
	@22כ	"<b>רש""י ד""ה והיה לכם לזרא, ...ובדברי רבי משה הדרשן ראיתי שיש לשון שקורין לחרב - זרא. ע""כ. </b>ואם כן מה? כלום נחפש ביאור לתורה בכל הלשונות? מאוד תמוה בעיני. (פ' בהעלתך תשנ""ט) הערת הגר""א נבנצל שליט""א: כל שבעים לשון גנוזים בתורה."
	@22כא	"<b>רש""י ד""ה שש מאות אלף רגלי, ...ורבי משה הדרשן פירש שלא בכו אלא אותן שיצאו ממצרים. ע""כ.</b> דברי רש""י עצמו הם פשוטו של מקרא, ואילו דברי רבי משה הדרשן תמוהים: (א) משום שמסתמך כנראה על האמור בספר שמות (יב, לז) ""כשש מאות אלף רגלי"", והרי שם באה במפורש כף־הדמיון? (ב) גם לאחר הסברו של בעל ""שפתי חכמים"" (אות ס) שהילודים במדבר לא בכו כיון שלא היו יכולים לומר ""זכרנו את הדגה אשר נאכל במצרים חנם"" (פסוק ה), קשה, שכן מספר יוצאי מצרים נמנה רק מבן עשרים שנה ומעלה, וודאי גם קטנים מבני עשרים יכולים היו לזכור מה שאכלו במצרים? (פ' בהעלתך תשמ""ט) על שאלה (א) ראה ""פרקי דרבי אליעזר"" (פרק לט) שכתב: וכשעלו ישראל ממצרים נתייחסו כל הגברים שישים ריבוא חסר אחד. מה עשה הקב""ה? נכנס במספר עמהם ועלו מספרם שישים ריבוא, לקיים מה שנאמר ""אנכי ארד עמך מצרימה ואנכי אעלך גם עלֹה"" (בראשית מו, ד)."
	@22כה	"<b>""...וידבר אליו ויאצל מן הרוח"" וגו'.</b> ""ויאצל"" - הקב""ה (ולא משה המוזכר קודם כ""אליו""), וכמובטח למעלה ""ואצלתי מן הרוח אשר עליך"" (פסוק יז). (פ' בהעלתך תשנ""ו)"
		"<b>רש""י ד""ה ולא יספו, ...ואונקלוס תרגם ולא פסקין, שלא פסקה נבואה מהם. ע""כ. </b>והוא כדעת רבי שמעון בסנהדרין יז ע""א (""נתינה לגר""). ומכל מקום קשה על דעה זו מן ""אם יֹספים אנחנו"" (דברים ה, כב), וראה מה שכתבתי שם (בפסוק יט). וברור שאין אונקלוס המתרגם יכול לנהוג כרש""י הפרשן, דהיינו להציע שני פתרונות לקושי לשוני (או אחר), ועליו להכריע. (פ' ואתחנן תשנ""ה) ולפי ""באר יצחק"" גם כאן נתכוון התרגום לפרש תיבת ""יספו"" במובן הוספה, ומשמעה, שלא הוסיפו עוד להיות כפי שהיו קודם שנתנבאו, כי רוח הנבואה לא פסקה מהם. הערת ר' רפאל בנימין פוזן שי': מעיון באונקלוס מתברר שכל תרגומי ""יסף"" נקבעו משיקול משותף - מגמת שבח. בספר בראשית (לח, כו) ניכרת מגמת הסנגוריה לכבוד יהודה: ""ולא יסף עוד לדעתה"" מתורגם שם ""ולא אוסיף"", שהתנזר מכאן ואילך מכלתו. אבל אצלנו, ביחס לשבעים הזקנים, תרגם ""ויתנבאו ולא יספו"" - ""ולא פסקין"", שהמשיכו להתנבא. וכן בספר דברים. וראה פרשגן לספר בראשית (עמ' 716)."
	@22כו	"<b>רש""י ד""ה וישארו שני אנשים, מאותן שנבחרו וכו'.</b> ברור שרש""י רוצה לפרש לשון ""וישארו"", שהרי כולם נאספו סביב לאהל (פסוק כד). וקצת קשה, שאם אלדד ומידד אמרו, כדברי הספרי, ""אין אנו כדאים לגדולה זו"", כלל לא היה צריך הגרלה, שהרי היו בין אותם ע""ב שנבחרו? ועל עצם סיפור ההגרלה קשה, שהנה מודגש בו ""חוץ משני שבטים שאין מגיע אליהם אלא חמישה חמישה"", ולמעשה היה זה שבט אחד שיוצג על ידי ארבעה, שכן אלדד ומידד אחים משבט דן היו? ומכל מקום, מחלוקת היא בספרי (צה), אם במחנה נשתיירו אם בקלפי נשתיירו (ראה מהר""ם בחומש ""תורת חיים"" על אתר). כל זה עלה בלימוד עם חננאל, זאב ויעל שי', בשבת. (פ' בהעלתך תשנ""ב) וראה ""באר מים חיים"" שאמנם אלדד ומידד ויתרו על כבודם ולא רצו לקבל גדולה על עצמם, אך בני שבטם לא הסכימו שיחסרו מהם שני דיינים, לכן הוצרך משה לבחור משבטם שניים אחרים שיכנסו תחתיהם לגורל, וכאשר נחה הרוח על השבעים הנבחרים בגורל, שרתה רוח נבואה גם על אלדד ומידד בשכר ענוותנותם."
		"<b>""שם האחד אלדד ושם השני מידד"".</b> ראיתי שחזקוני ובעל ""אור החיים"" הק' שואלים למה דווקא אלה הנשארים מוזכרים בשמותיהם, ואולי זה פשוט משום שקשה וארוך למנות שבעים שמות. ועתה נוספו לי שתי שאלות: (א) מיהם אבותיהם של אלדד ומידד, והרי לכאורה אין בתורה שם בן ברית בלא שם אביו לפחות באיזכור הראשון? (ב) לאיזה שבט שייכים השניים? ולא ידעתי, היכן מצאתי ששניהם משבט דן. והנה לפי תרגום יונתן בן עוזיאל שניהם בניו של אלצפן בן פרנך מיוכבד שילדה אותם אחר שעמרם גירש אותה בעקבות גזירת פרעה. אלא שלפי זה יוצא שלא רק שעמרם נשא את דודתו, אלא אף החזירה אחר נישואיה עם אחר. (פ' בהעלתך תשנ""ח)"
		"אחרי שבת מצאתי אצל יש""י חסידה (בספר ""אישי התנ""ך"") מראה מקום נוסף: במדבר רבה (טו, יט). (פ' בהעלתך תשנ""ח) באשר לזהותם של אלדד ומידד נחלקו הדעות: בעוד לפי תרגום יונתן בן עוזיאל היו אחי משה רבנו מאם, מוצאים אנו שתי דעות נוספות ב""דעת זקנים"" (בפסוק כז): (א) היו אחי משה רבנו מאב. (ב) אלו הם אלידד בן כסלון משבט בנימין וקמואל בן שפטן משבט אפרים המוזכרים בפרק לד ברשימת האנשים שנתמנו להנחיל את הארץ לתשעת השבטים וחצי השבט, אחר ששבטי ראובן, גד וחצי שבט מנשה כבר לקחו את נחלתם מעבר לירדן, והם היו שוטרי בני ישראל במצרים שהוכו על ידי הנוגשים כי היו חסים על בני ישראל."
	@22לא	"<b>הַשְּׂלָו - </b>בספר שמות (טז, יג) כבר שאלתי: (א) מה בין השליו ששם לזה שאצלנו - שם בא השליו במקביל למן, רק בערב, ולא נרמז שם שהיתה זו תופעה חד־פעמית. ואם אמנם כן, מדוע הוא בא כאן בחרון אף ה', ושם לא? ולאיזה שְׂלָיו מתכוון המדרש שרש""י מביאו להלן (יג, ל ד""ה אל משה) - לכאורה, לראשון, שהרי השני טעון זכרונות מרִים. (ב) בשביל מה ביקשו בשר נוסף ובשביל מה ניתן להם שְׂלָיו נוסף זה? (ג) עד מתי נמשך השליו ומדוע הפסיק? ואלו השיטות שמצאתי בזה: רמב""ן בספר שמות (טז, יב) כתב שהיה השליו עמהם מן היום ההוא והלאה כמו המן, וכן ברבנו בחיי. לעומתם כתב האברבנאל שהשליו ששם נפסק מיד ולא אכלו ממנו כי אם אותו הערב בלבד. ""בעל הטורים"" שם (פסוק יג) לומד שגם מן השליו הראשון אספו הרבה, אלא שפסק, וכן בחזקוני (יא, ד) ולכך חזרו והתלוננו עליו. והנה מחלוקת ראשונים היא במסכת ערכין (טו ע""ב): לפי רש""י (ד""ה בשְׂלָיו ראשון), השליו לא פסק כל ימות המדבר, אבל בקברות התאווה התאוו יותר. ולפי תוספות (ד""ה התאוו תאוה), פסק השליו הראשון ומשנתאוו האספסוף, ירד להם שליו שני. וראה מה שרשמתי למעלה (בפסוק ד). (פ' חקת תשנ""ב)"
		"וראה גם ""אור החיים"" הק' (יא, כא-כב) הנדרש לשאלה: מה ראו ישראל להתלונן על חסר בבשר בשעה שלקחו עמם ממצרים בקר וצאן לרוב. אלא שבני ישראל ביקשו דווקא סוג מסויים של בשר, והפלא היה שסוג יחיד זה הספיק לכל שש מאות אלף האנשים. (פ' בהעלתך תשנ""ג)"
	@22לה	"<b>רשב""ם ד""ה מקברות התאוה נסעו העם חצרות. לפי הפשט... ומדרש אגדה בספרי וכו'.</b> הפשט פשוט ועולה יפה גם עם הפסוק האחרון של הפרשה ולא ידעתי מה קושי בא המדרש לסלק. ואריכות לשונו מתמיהה, והיא ושינויי גירסה לא מעטים בחומשים השונים מעלים חשד שיש כאן התערבות מאוחרת. וצריך לבדוק. (פ' בהעלתך תשנ""ו)"
@11יב	@22א	"<b>רש""י ד""ה ותדבר, אין דיבור בכל מקום אלא לשון קשה וכו'.</b> אכן הדיבור שכאן קשה הוא, אבל קשה לי: וכי כל ""וידבר ה' אל משה לאמר"" הוא לשון קשה, ולהיפך, כל ""ויאמר ה'"" הוא לשון תחנונים? צריך לבדוק את כל המקומות שבהם מקפידים חז""ל על ""כלל"" זה ולהגיע למסקנה. דְבר הצורך בבדיקה מעין זו נתעורר אצלי בשעת לימוד עם נתנאל משה שי'. (פ' בהעלתך תשמ""ח) וראה רא""ם בספר ויקרא (י, יט). לדבריו, לשון דיבור הוא לשון קשה רק כשאין אחריו לשון אמירה."
		"<b>""על אֹדות האשה הכֻּשִׁית"".</b> במדרש ""שוחר טוב"" (סוף פרשה ז) כתוב: ""וכי כושית היתה? אלא כושית במעשיה כושית בשמה. יש אשה כשרה ואינה נאה, ויש נאה ואינה כשרה, אבל צפורה נאה וכשרה. יש נאה בפני אחרים ואינה נאה בפני בעלה, או נאה בפני בעלה ואינה נאה בפני אחרים, אבל צפורה נאה בפני בעלה ונאה בפני הכל"". (פ' פינחס תשמ""ז)"
		"<b>רש""י ד""ה כֻּשִׁית, בגימטריא יפת מראה. ע""כ.</b> זה היה יפה יותר, אילו היה מדויק, שכן מכיוון ש""כשית"" כתוב חסר, חסרות ו' יחידות יופי. (פ' בהעלתך תשנ""ה) וראה ""בעל הטורים"" שלמד מעין זה מלשון הפסוק שלפני כן - האשה ""הכשית"" (בתוספת ה""א), ועם הכולל יוצא 736."
		"<b>רש""י ד""ה כי אשה כֻּשִׁית לקח, מה תלמוד לומר? אלא יש לך אשה נאה ביפיה ואינה נאה במעשיה... אבל זאת נאה בכל. ע""כ.</b> היכן או כיצד היות נאה בכל רמוז כאן? (פ' בהעלתך תשנ""ד) ברא""ם על אתר מבואר שנאמר פעמיים ""כשית"" בפסוקנו. אחת כנגד יופיה והשניה כנגד מעשיה, להגיד שמושלמת היתה בכל."
		"<b>רש""י ד""ה כי אשה כשית לקח, ועתה גרשה. ע""כ.</b> וקשה, שהרי לא עתה כי אם במתן תורה כבר גירשה, ולמה לו לרש""י להוסיף ""עתה""? (פ' בהעלתך תשנ""ב)"
		"<b>רשב""ם ד""ה כי אשה כשית לקח, כדכתיב בדברי הימים דמשה רבנו מלך בארץ כוש ארבעים שנה ולקח מלכה אחת ולא שכב עמה וכו'.</b> לא ידוע לי לאיזה ספר ""דברי הימים"" מתכוון כאן רשב""ם, אך בוודאי לא זה שבכ""ד הספרים. (פ' בהעלתך תשנ""ו) ובהערה עד ברשב""ם שבהוצאת חורב כתוב: ""דברי הימים"" דמשה רבנו הוא אוסף מדרשים מימי הבינים שכולל בתוכו מדרשים מקובלים וגם כאלה שאינם מקובלים. עיין שם. הערת הרב יחזקאל פייגלין שי': בהקשר זה יש לציין לדברי ראב""ע אודות ספר ""דברי הימים"" זה, וכה דבריו (שמות ב, כב): ואשר כתוב ב""דברי הימים"" דמשה אל תאמין. וכלל אומר לך, כל ספר שלא כתבוהו נביאים או חכמים מפי הקבלה אין לסמוך עליו, ואף כי יש בו דברים שמכחישים הדעת הנכונה. וככה ספר ""זרובבל"", וגם ספר ""אלדד הדני"" והדומה להם. ע""כ. ועוד כתב (שם ד, כ): ואל תסמוך אל ""דברי הימים"" של משה, כי הבל כל הכתוב בו. ע""כ."
		"מפסוקים אלו נשמע שצריך לבאר לשון 'לדבר ב' על פי ההקשר, והרי לשון הכתוב: (בפסוק א) ""ותדבר... על אדות"" - כמשמעו; (בפסוק ב) ""הרק אך במשה דבר... הלא גם בנו דבר"" - במשמע אל; (בפסוק ו) ""אדבר בו"" - במשמע אל; (בפסוק ח) ""אדבר בו"" - במשמע אל, ""לדבר בעבדי במשה"" - במשמע על אדות. עדיין לא ראיתי מי שיעיר על כך. (פ' בהעלתך תשס""א)"
	@22ב	"<b>""הלא גם בנו דבר"".</b> לא ידעתי היכן דיבר ה' עם מרים. (פ' בהעלתך תשמ""ח) הערת הגר""א נבנצל שליט""א: הרי נבאה כבר, שעתידה אמה שתלד בן שיושיע את ישראל (מגילה יד ע""א). ע""כ. וראה מש""כ בספר שמות (ו, יח)."
	@22ד	"<b>""...צאו שלשתכם אל אהל מועד"".</b> לשון 'צאו אל' תמוה במקצת, שכן בדרך כלל אין יוצאים אל אלא באים אל. וצריך עיון. (פ' בהעלתך תשנ""ד)"
		"<b>רש""י ד""ה פתאֹם, ...והיו צועקים מים מים וכו'.</b> התיאור הזה תמוה למדי, שכן הצעקה 'מים מים' אינה עשויה לעזור, שהרי צריכים למקוה טהרה ולא סתם מים, וגם אחר שיטבלו עדיין הם טבולי יום עד שיעריב היום ויטהרו וטבולי יום אסורים להכנס למחנה שכינה. וצריך עיון. (פ' בהעלתך תשנ""א) וראה ""תולדות אדם"" על הספרי, שבאותה שעה היו מוכנים למסע, וכמו שמוכח מסוף הפרשה (פסוק טו) שלא התעכבו עוד שם אלא לכבודה של מרים, וכבר גללו את הפרוכות ובטל דין המחנות והותרו כל הטמאים להכנס לשם, כדברי רבי אליעזר (מנחות צה ע""א). הערת ר' זאב נוימן שי': מעניינים בהקשר זה דברי חז""ל במסכת חגיגה (יד ע""ב): תנו רבנן: ארבעה נכנסו בפרדס, ואלו הן: בן עזאי, ובן זומא, אחר, ורבי עקיבא. אמר להם רבי עקיבא: כשאתם מגיעין אצל אבני שיש טהור אל תאמרו 'מים מים'! משום שנאמר: ""דובר שקרים לא יכון לנגד עיני"" (תהלים קא, ז)."
		"<b>רש""י ד""ה צאו שלשתכם, מגיד ששלשתן נקראו בדיבור אחד, מה שאי אפשר לפה לומר ולאוזן לשמוע. ע""כ.</b> רש""י מפרש כאן על פי הספרי, שהקריאה היתה בדרך ניסית, אף כי אין הכרח בכך, שהרי אפשר להבין כפשוטו - ""צאו שלשתכם"" הוא לשון דיבורו יתברך. ואף אם תאמר, שלא היו ביחד באותה השעה, כלומר משה רבנו ע""ה לא היה עם אהרן ומרים, וכפי שמשתמע מן הפסוק הבא (וראה רש""י ד""ה ויקרא אהרן ומרים בפסוק ה), עדיין אין הכרח לומר שהקריאה לשלושתם היתה בו־זמנית, כדברי רש""י. וצריך עיון. (פ' בהעלתך תשמ""ח) הערת ר' שמואל עמנואל שי': יתכן שרש""י כתב מה שכתב בגלל שהמילה ""שלשתכם"" לכאורה מיותרת."
	@22ה	"<b>רש""י ד""ה בעמוד ענן, יצא יחידי, שלא כמדת בשר ודם. מלך בשר ודם כשיוצא למלחמה וכו'.</b> לא ידעתי, לאיזו מלחמה יצא כאן הקב""ה. (פ' בהעלתך תשנ""ד)"
		"ונראה שכל התנגשות, ולאו דווקא פיזית, מכונה מלחמה בלשון המדרש. וכאן הכוונה לדברי התוכחה והנזיפה באהרן ומרים, אליהן יצא ה' יחידי ללא מלאכי השרת כי איננו חושש שימרדו בו. (פ' בהעלתך תשס""ו)"
	@22ו	"<b>""במראה"".</b> אונקלוס מתרגם: בחזוין. לעומת זאת בפסוק ח אותה מילה מתורגמת אצלו: בחֵיזוּ. וצריך הסבר הן בלשון הקודש הן באונקלוס. (פ' בהעלתך תשנ""ב)"
		"וראה ""דעת מקרא"" לפסוק ח המבחין בין שתי המילים: בפסוק ח מנוקדת האל""ף בסגול, ואילו בפסוק ו, האל""ף קמוצה. השינוי בניקוד בא להבדיל בין ""מַרְאָה"" רגילה של כל נביא אחר לבין ה""מַרְאֶה"" של משה, שהיה ב""אספקלריה המאירה"". שמא זוהי גם הבחנתו של אונקלוס. (פ' בהעלתך תשס""ד)"
	@22י	"<b>""והנה מרים מצֹרעת כשלג ויפן אהרן"".</b> לפי הברייתא הלומדת מ""ויפן אהרן"" שאף אהרן היה מצורע ונתרפא מצרעתו (ראה שבת צז ע""א), קצת קשה לי: הרי לכאורה אהרן הוא המקבל ואילו מרים היא המדברת (ראה רש""י לפסוק א, ד""ה ותדבר). יוצא מכאן שהבדל יש בין עונשו של דובר לשון הרע לעונשו של מקבלה, שהרי אהרן נתרפא מיד, וזה שלא כפי שמצינו בדרך כלל (ראה רמב""ם הלכות דעות ז, ג - ""והמקבלו יותר מן האומרו""). וצריך עיון. (פ' בהעלתך תש""ם, רחובות) הערת הרב איתן שנדורפי שי': לעניות דעתי כלל זה ש""המקבלו יותר מן האומרו"" אינו שייך בכל מצב, אלא דווקא במקרה שהמקבל, לאחר ששמע את הדברים, עשה מריבה עם האדם שעליו סופר (ראה ""ארח מישרים"" סימן ח, סקכ""ג). בדרך דומה יש לבאר דברי חז""ל אחרים העוסקים בחומרת עוון לשון הרע יותר משלוש העבירות החמורות. היעלה על הדעת שעוון לשון הרע, עם כל חומרתו, יהיה חמור יותר מעבודה זרה, גילוי עריות ושפיכות דמים?! על כרחך צריך לומר שאין הכוונה לדיבור חד פעמי של לשון הרע, אלא למי שהוא ""בעל לשון הרע"", כמדוייק בלשונו של הרמב""ם (הלכות תשובה ג, ו) המונה בין אלו שאין להם חלק לעולם הבא את ""בעלי לשון הרע""."
		"<b>""...והנה מצרעת"".</b> לפי רמב""ם בסוף הלכות טומאת צרעת, ניחא שלא ראתה מרים נגעי בתים, אך למה לא באה עליה צרעת הבגד? (פ' בהעלתך תשס""ד) וראה מש""כ בספר ויקרא (יג, א)."
	@22יא	"<b>""ויאמר אהרן אל משה, בי אדֹני... אל נא תהי כמת"" וגו'.</b> קצת תמוה שהיתה נחוצה בקשת אהרן אל משה להתפלל בעבור אחותם מרים, והרי היא אחות שניהם. ומדוע אהרן עצמו לא התפלל? (פ' בהעלתך תשס""ג) הערת הגר""א נבנצל שליט""א: אהרן היה נזוף בעצמו."
	@22יב	"<b>רש""י ד""ה אשר בצאתו מרחם אמו, אמנו היה לו לומר, אלא שֶׁכִּינָּה הכתוב וכו'.</b> קשה לי, והרי בתיבת ""כמת"" הכוונה לכל מת שהוא, ולאו דווקא למרים, ולמה לפי רש""י אפוא היה צריך לומר 'אמנו'. (פ' בהעלתך תשמ""ז)"
		"<b>רש""י ד""ה אשר בצאתו, ...וכהן אחר אין בעולם (ספרי) וכו'.</b> והרי היו אלעזר ואיתמר, ובתור אחיינים לכאורה אינם פסולים, כמו אהרן עצמו. (פ' בהעלתך תשס""ד) הערת הגר""א נבנצל שליט""א: וכי בן אח אינו פסול לעדות? אם כן, אם קרוב פסול לראות נגע, גם הוא פסול."
	@22יד	"<b>רש""י ד""ה ואביה ירק ירק בפניה. ואם אביה הראה לה פנים זועפות וכו'.</b> וכן הוא בתרגום אונקלוס ובתרגום יונתן בן עוזיאל. וכולם מתכוונים למנוע ביאור מילולי - יריקה בפניה ממש. (פ' בהעלתך תשנ""ו)"
		"<b>""תסגר שבעת ימים מחוץ למחנה"".</b> לא ידעתי לשם מה צריך היה ה' לומר, והרי כבר ידענו פרשת מצורע! (פ' בהעלתך תשנ""ט) וראה ""אור החיים"" הק' שכתב: נראה שפרחה ממנה צרעת בתפילת משה, וכמאמרו ""רפא נא"" - פירוש עתה, אלא שגזר ה' שתשב כמנודה, שאם לא כן לא היה צריך הכתוב לומר ""תסגר"". פשיטא שתסגר עד שתתרפא מצרעתה, אלא ודאי שכבר נתרפאה. ע""כ. והוסיף הגר""א נבנצל שליט""א: בעצם אמירת ""תסגר"" היה הקב""ה ככהן המסגיר את הנגע."
	@22טו	"<b>רש""י ד""ה והעם לא נסע, זה הכבוד חלק לה המקום וכו'. </b>וממילא אין לשאול מנין ידעו בני ישראל על דבר צרעתה, והרי זה היה דבר בין האחים ולבינה; ולמה המתינו דווקא לה, והרי מן הסתם היו עוד משולחי מחנה שהלכו מחוץ למחנה?"
		"<b>שם. ...בשביל שעה אחת שנתעכבה למשה כשהושלך ליאור וכו' (סוטה ט ע""ב).</b> ושמא נתעכבה שם ימים ואף לילות? ולמה ""הושלך"" ולא הושם, כאמור שם בריש ספר שמות? (פ' בהעלתך תש""ס) באשר לשאלה הראשונה, ראה תוספות ד""ה מרים במסכת סוטה (יא ע""א) שדייקו מדברי המכילתא (ראה רש""י שמות כ, ו) - ""נמצאת מדה טובה יתרה על מדת פורענות אחת על חמש מאות"" - שאין הכוונה לשעה אלא לכשליש שעה, כי בשבעה ימים יש מאה שישים ושמונה שעות, וכשנחלקן לחמש מאות נקבל שליש שעה בקירוב. וראה ""שפתי חכמים"" (אות ו)."
@11יג	@22א	"אין כאן לשון מרגלים, ולו פעם אחת. (פ' שלח תשס""ד) וראה מלבי""ם (ריש פרק יג) המבחין בין אנשים הבאים לתור את הארץ לעומת מרגלים, וזו לשונו: העם המבקשים להם מקום לשבת, שולחים תחלה לתור את הארץ, הטובה היא אם רעה. אחר ששבו התרים והודיעו להם שמושב הארץ טוב לפניהם והסכימו לרשת אותה ולכבשה, אז שולחים מרגלים (ראה יהושע פרק ב) לראות את ערות הארץ, היינו שירגלו את המקומות שאין הארץ מבוצרת שם כל כך לכבשה משם. הראשון נקרא תר והשני נקרא מרגל, כי התר מבקש את הטוב והמרגל מחפש את הרע ואת ערות הארץ. עיין שם עוד. ובספר דברים (א, כד) מבאר המלבי""ם מדוע בכל זאת מוזכרת לשון ריגול בפרשת דברים, וזו לשונו: כל ארבעים יום הלכו כפי שליחותם שהיה רק לתור לא לרגל, רק שבחזרתם שעלו ההרה שהוא הר חברון, שם ראו ערים בצורות וענקים, ושם הלכו כל אחד לבדו כמו שכתוב ""ויבא עד חברון"" (כי בעיר בצורה התיראו ללכת יחד בל יתפשו כמרגלים), ולכן לא באו בעצה אחת עד שבאו לנחל אשכול ששם התקבצו שנית והיו ביחד ואז נתנו דעתם להיות מרגלים ומוציאי דבה. (הראני הרב איתן שנדורפי שי'). הערת הגר""א נבנצל שליט""א: הם תרים לטובת ישראל ומרגלים לרעת הכנענים."
	@22ב	"<b>רש""י ד""ה שלח לך אנשים, למה נסמכה פרשת מרגלים לפרשת מרים? לפי שלקתה על עסקי דבה שדברה באחיה, ורשעים הללו ראו ולא לקחו מוסר. ע""כ. </b>(תנחומא ה). חז""ל תופשים את עיקר חטא המרגלים כלשון הרע, וכן בערכין (טו ע""א), וברש""י להלן (לג, יח) ובדברים (א, א ד""ה וחצרות, בפירושו השני שם). (פ' דברים תשמ""ח)"
		"פרשת שילוח המרגלים האמורה כאן, היתה לאחר פרשת מרים, כאשר נסעו העם מ""חֲצֵרוֹת"" וחנו במדבר פארן (ראה למעלה יב, טז). ולפי רש""י בספר דברים (א, א ד""ה וחצרות) מחלוקתו של קרח המובאת להלן (בפרק טז) היתה ב""חֲצֵרוֹת"" וקדמה לפרשת המרגלים. לפי זה שאלתו של רש""י כאן היא: מדוע נסמכה פרשת מרגלים לפרשת מרים ואין הפרשיות כתובות כסדרן? והתשובה: יש כאן קשר ענייני - מרים נענשה על עסקי דיבה והמרגלים ראו ולא לקחו מוסר. (פ' שלח תשמ""ד) הערת הרב איתן שנדורפי שי': מכל מקום רש""י עצמו כותב בפרשת קרח (טז, ד) שמעשה קרח ועדתו התרחש אחרי פרשיית המרגלים ולא לפניה, וכך גם הסדר הפשוט של הפסוקים. כלומר דברי רש""י שבספר דברים (א, א) קשים (ראה ""גור אריה"" שם) ואין להסביר את שאלתו של רש""י כאן על פי דבריו הקשים שבספר דברים. וראה דברי נחמה ליבוביץ בעיוניה לספר שמות (עמ' 498)."
		"ועל הטענה שלא לקחו מוסר קשה לי: הרי צריך להניח שלא פירסמו את כשלונם של מרים ואהרן ברבים, כלומר, הציבור ידע לכל היותר אודות צרעתה של מרים, אבל לא על סיבתה, שהרי היה זה עניין בין ה' ב""ה לבין משה רבנו ע""ה, מרים ואהרן, ואלה לא הדליפוהו, וכיצד אפוא יכלו לקחת מוסר בני ישראל? ואמר לי אחד הנכדים (או נתנאל שי' או אביעד שי') שבוודאי נודעה העובדה שמרים נצטרעה, שהרי בשלה נתעכבו ולא נסעו, וממילא הוזכר להם ענין לשון הרע (והוסיף הגר""א נבנצל שליט""א: הרי נצטוו לזכור את מעשה מרים, ובוודאי ידעו מה עליהם לזכור). ועדיין קצת קשה לי: כלום יש מקום להניח שאכן ידעו הכל על הקשר בין צרעת ללשון הרע? (פ' שלח תשנ""ה) הערת הרב איתן שנדורפי שי': את הקשר בין לשון הרע לצרעת מוצאים אנו עוד לפני שיצאו ישראל ממצרים - משה רבנו לקה בצרעת על שדיבר לשון הרע על ישראל (ראה רש""י שמות ד, ו). ונראה שאף בני ישראל ידעו על קשר זה שכן משה אמר להם ""בשבילכם לקיתי"" (רש""י שם, ח). וראה מאמרי ""מדוע נשתעבדו ישראל במצרים?"" (""הדר התורה"" על ספר שמות)."
		"עתה ראיתי שהגאון הרב מרדכי אליהו שליט""א שואל מעין שאלתי (בגליון ""קול אליהו""), אבל מצד אחר: כיצד יכולים היו בני ישראל לקחת מוסר, והרי יש להבחין בין לשון הרע על אדם ובין לשון הרע על עצים ואבנים? ומסקנתו: לשון הרע על עפרה של ארץ ישראל אינה עבירה פחותה מזו שעל משה רבנו ע""ה! (פ' קרח תשנ""ה) הערת ר' זאב נוימן שי': ראה ""דברי מרדכי"" לראשל""צ הרב מרדכי אליהו (במדבר עמ' פז)."
		"<b>רש""י ד""ה שלח לך, לדעתך וכו'.</b> ולא כמו למעלה (בראשית יב, א) ""לך לך - להנאתך ולטובתך"", אף על פי שלכאורה היה אפשר לומר כך גם כאן, שהרי משה רבנו ע""ה הוא היחיד שהרוויח במעשה המרגלים - ארבעים שנות חיים, שכן כבר נתנבאו אלדד ומידד, משה מת ויהושע מכניסם בארץ (יא, כח ד""ה כלאם). והשווה (שמות לד, א ולמעלה י, ב). (פ' קרח תש""ן)"
		"<b>שם. ...חייהם שאני נותן להם מקום לטעות בדברי המרגלים למען לא יירשוה. ע""כ. </b>אם אמנם כך אמר לו הקב""ה למשה, למה שלח את המרגלים? (פ' שלח תשמ""ט) הערת הרב איתן שנדורפי שי': במסכת סוטה (לד ע""ב) מבאר המהרש""א שאין כוונת רש""י לומר שכך היה דבר ה' אל משה. עיין שם."
		"לפי דברי רש""י כאן, האשמה על עוון המרגלים מוטלת על משה רבנו ע""ה, שכן הוא זה שהטיל ספק בטוב הארץ, שכן הוא - ולא בני ישראל - דרש לבדוק ""הטובה הִוא אם רעה"" (פסוק יט), וזה קשה. (פ' שלח תשנ""ח) ובספר דברים (א, כג) כתב רש""י (ד""ה וייטב בעיני הדבר) שבאמת לא הסכים משה עם המרגלים, אלא רק הודה לדבריהם כדי שיחזרו בהם כשיראו שאינו מעכב."
		"<b>""...כל נשיא בהם"".</b> אין מדובר בהכרח על נשיאי השבטים, שכן רשימת הנשיאים שכאן שונה מרשימות הנשיאים האחרות (ראה פרק א, פרק ז ופרק לד). וראה להלן (טז, ב) ""נשיאי עדה"". (פ' שלח תשנ""ב) וכן מבואר בדברי ר""ע ספורנו שכתב: כל נשיא בהם - כל מי שהוא המעולה שבכל שבטו להכיר ענין הארץ. הערת הגר""א נבנצל שליט""א: הראשונים מתו בתבערה ואלה מתו כאן, חוץ מכלב ויהושע בן נון שנעשה ראש לכל בני ישראל."
		"ובאשר לבחירתם - אם על ידי ה' אם על ידי משה - ראה רשב""ם שלפיו נבחרו אלה על ידי משה מבין הגיבורים המתנדבים לפעולה המסוכנת של ריגול הארץ, ואילו הנשיאים שמנו את ישראל ואלה שהיו אמורים להכניסם לארץ נתמנו על ידי הקב""ה. (פ' שלח תשנ""ו) וראה מש""כ להלן (לד, טז-כט)."
	@22ג	"<b>""כלם אנשים"".</b> ולבסוף (יד, לז-לח) - ""וימתו האנשים"", ""מן האנשים ההם"", אולי עם צליל אירוני, לעומת הפעם הראשונה, שם הוא בוודאי במשמע אנשים חשובים, וכדברי רש""י כאן. (פ' קרח תשמ""ז) וראה רא""ם המבאר שכלל זה נוהג דווקא כשהכתוב מבאר מיהו האדם, כמו כאן, שכן כבר נאמר (בפסוק ב) ""שלח לך אנשים"" וחזר הכתוב לתאר מי הם האנשים ואמר ""כולם אנשים"", אבל בשאר מקומות נאמר ""אנשים"" על צדיק כרשע."
		"שכני בבית הכנסת, ר' יהודה גרינשפן שי', מביא בספרו הנחמד ""חיוכה של תורה"" - מה היה הכתוב חסר בלי המילה ""המה""? אלא, כיון שחשבו, שרק המה אנשים, ואחרים אין בלתם, לפיכך נכשלו וחטאו. עכ""ל. ראיתי קטע זה בבוקר ושימחתיו באומרי לו כן בבית הכנסת, ועוד יותר שימחתיו כשהראיתי לו שתי לשונות ""המה"" נוספות, בהמשך הדברים (יד, כז) - ""עד מתי לעדה הרעה הזאת אשר המה מלינים עלי את תלֻנות בני ישראל אשר המה מלינים עלי שמעתי"", וכאילו שם השימוש בתיבה זו הוא אירוני. (פ' שלח תשנ""ו)"
		"<b>רש""י ד""ה כלם אנשים, כל ""אנשים"" וכו', ואותה שעה כשרים היו. ע""כ.</b> ואילו להלן (כו, ד""ה וילכו ויבאו) מביא רש""י דברי הגמרא (סוטה לה ע""א) - ""מקיש הליכה לביאה, מה ביאה בעצה רעה אף הליכה בעצה רעה"", דברים שלכאורה סותרים את דבריו כאן, שהרי קשה לומר שהפכו לאנשי עצה רעה ברגע שהתקבצו ליציאה המשותפת. (פ' שלח תשמ""ה)"
		"וראה חזקוני על אתר. לדבריו, כשרים היו בשעה שנבחרו, אבל מיד בתחילת הליכתם נעשו רשעים. (פ' שלח תשנ""ה) וראה ""גור אריה"" שאמנם כשרים היו מתחילה, אך משנשלחו והיו שלוחיהם של רשעים, למדו ממעשיהם ונעשו כמו המשלחים עצמם (הראני הרב איתן שנדורפי שי'). והוסיף הרב זלמן סורוצקין בספרו ""אזנים לתורה"" שמכאן אנו למדים שבן אדם מסוגל להיות צדיק בבקר ולהמיר את הדת ח""ו בערב, כמבואר בקידושין (מט ע""ב) - ""על מנת שאני צדיק... על מנת שאני רשע..."", ועיין בש""ך (יו""ד סימן א סק""ח) לענין שוחט ובודק ששחט בבקר ויצא מן הדת, רחמנא ליצלן, בערב, שהבשר שנשאר משחיטתו כשר. וכך השיב הרב משה צבי נריה בספרו ""נר למאור"" (עמ' 340): האנשים כשרים היו, ואילו עצתם רעה היתה. עצתם רעה משום שהם החליטו להודיע לעם ולתאר לפניו את המציאות כמו שהיא, אמת לאמתה. זה היה חטא חמור. את כל האמת צריך לדעת רק משה רבנו - ""שלח לך!"". לעם - אין זה נוגע. מפקד צריך לדעת את המצב כמות שהוא. עתים ימסור על כך לחיילים, ישתף אותם, ולעתים יעלים מהם. כי יש אשר האמת תרפה את הידים, כבעת קרב קשה וקרוב לאיבוד. במקרה זה, מניעת האינפורמציה לציבור שמצבו קשה, מסייעת לניהול הקרב. רוח הגבורה והלחימה של הלוחמים אינה נפגעת. במצב זה דווקא אי הידיעה, יש בה סיוע לאפשרות נצחון. ע""כ."
	@22ד	"שמות המרגלים, לשם מה פורטו? (פ' שלח תשמ""ז) על שאלה זו ניתן להשיב על פי מדרש תנחומא (האזינו ז), וזו לשון המדרש: לעולם יבדוק אדם בשמות, לקרוא לבנו הראוי להיות צדיק, כי לפעמים השם גורם טוב או גורם רע, כמו שמצינו במרגלים: <b>שמוע בן זכור -</b> על שלא שמע בדברי המקום וכאילו שאל בזכורו וכו', <b>שפט בן חורי -</b> על שלא שפט את יצרו ונעשה חורי מן הארץ, <b>יגאל בן יוסף -</b> על שהוציא דבה על הארץ, לכך נאסף בלא עתו, <b>פלטי בן רפוא</b> - פלט עצמו ממעשים טובים ורפו ידיו, שהרי מת, <b>גדיאל בן סודי </b>- דיבר דברים קשים כגידין, <b>גדי בן סוסי</b> - הטיח דברים כלפי מעלה והעלה סיסיא (הטיל דופי) וכו', <b>עמיאל בן גמלי</b> - העמה (החליש) כחו, על שאמר ""כי חזק הוא ממנו"" וגמל לעצמו שלא נכנס לארץ ישראל, <b>סתור בן מיכאל</b> - על שהיה בלבו לסתור מה שכתוב ""מי הוא כאל ה'"" וכו', <b>נחבי בן ופסי</b> - החביא האמת ופסה (פסקה) האמונה מפיו וכו' לומר דברי כזבים על הקב""ה ונעשה מך. ע""כ."
		"ובאשר לסדר מנייתם, ראה רמב""ן על אתר. לדבריו, הכתוב אינו מונה את השבטים, לא לפי סדר דגליהם, לא לפי צבאותם ולא לפי סדר לידתם, אלא לפי סדר מעלתם. והעיר הנצי""ב: אמנם חשיבות בזה הענין לא היה תלוי בתורה ויראת ה' ובמעלה כמו שכתב הרמב""ן, אלא בהכשר ויתרון דעת השליחות, לדעת הדרך והערים שראוי להחל בהם המלחמה. (פ' שלח תשנ""ה)"
		"ומענין שכאן הסיומת ""אל"" בשמות או שילוב אחר של שם ה' נדירה הרבה יותר מאשר למעלה, אצל הנשיאים שבפרשת בהעלתך. (פ' שלח תשנ""ז)"
	@22ז	"<b>""...יגאל בן יוסף"".</b> כרגע זכורים לי רק שני שמות שחוזרים בתורה - יוסף זה, וקרח. והרי זה סימן שמנהגנו ליתן שם על שם הדורות הקודמים אינו עתיק כל כך. (פ' שלח תשנ""ח) הערת הרב יחזקאל פייגלין שי': בתורה ישנם גם: חנוך, למך, ונחור בן תרח בן נחור. ובמקרא יש עוד רבים, כמו: שאול, שמואל, פינחס ועוד. והוסיף ר' גבריאל רוונה שי': במדרש בראשית רבה (לז, ז) אכן מבואר שבזמן הקדמונים קראו על שם המאורע ורק מאוחר יותר, כשלא יכלו ליתן על שם המאורע, נתנו על שם האבות, וכך לשון המדרש: הראשונים - על ידי שהיו משתמשין ברוח הקודש, היו מוציאין לשם המאורע, אבל אנו, שאין אנו משתמשין ברוח הקודש - אנו מוציאין לשם אבותינו. ע""כ."
	@22ח	"<b>""למטה אפרים"".</b> לא ידעתי למה הרי""ש שבאפרים קמוצה ולא פתוחה. (פ' שלח תש""ן) ומעין זה למעלה (א, לג). וראה מש""כ למעלה (ט, ב) על הפסוק ""ויעשו בני ישראל את הפָּסח במועדו""."
		"<b>""למטה אפרים הושע בן נון... למטה יוסף למטה מנשה גדי בן סוסי"". </b>קשה לי: למה הכתוב מוסיף ""למטה יוסף"" רק אצל מטה מנשה (פסוק יא), ולא אצל אפרים (פסוק ח), אף שאפרים הוא המועדף על ידי יעקב אבינו. ואמר לי אפי סלוצקי מגני־טל דבר נחמד, אף שאינו משתמע כאמת: אפרים ומנשה הם היחידים מבין השבטים שלא נולדו בארץ ישראל. והנה מנשה המתייחס ליוסף, אינו צריך תפילה בעדו, מה שאין כן אצל אפרים, שעליו - על נשיאו־נציגו אצל המרגלים - צריך היה משה להתפלל, כמבואר ברש""י להלן (בפסוק טז). (פ' שלח תש""ן)"
		"לפי ""משך חכמה"" היה גלוי למשה רבנו ברוח הקודש, שחצי מבני שבט מנשה יתיישבו בעבר הירדן וחציים בארץ ישראל. משה בחר נציג מאותו פלג שחיבב את ארץ ישראל והיה מוכן לוותר על נחלה מיידית בעבר הירדן. דבר זה רמוז בייחוס מנשה ליוסף, שכן כך היתה מידתו של יוסף, שחיבב את ארץ ישראל. עיין שם. (פ' שלח תשנ""ב) וראה חזקוני על אתר שכתב: אף על פי שבמקומות אחרים נקרא יוסף על שם אפרים (ראה יחזקאל לז, טז), כאן כללו על שבט מנשה, לפי ששניהם הוציאו דיבה, יוסף על אחיו ונשיא מנשה על הארץ (אבל נשיא אפרים הוא יהושע בן נון שלא הוציא דיבה), ומהאי טעמא בפרשת מסעי (להלן לד, כג) ובספר יהושע (יז, א) נקרא עוד יוסף על שבט מנשה, משום דשם משתעי בחלוקת הארץ, ועל הארץ היתה הדיבה, ולפי שנשיא אפרים לא הוציא דיבה, הפרידם כאן זה מזה. ע""כ. ומעין זה יש אצל רמב""ן (למעלה א, לב ד""ה לבני יוסף לבני אפרים), וכן אצל רבנו בחיי ו""דעת זקנים מבעלי התוספות"" על אתר. וראה גם ""העמק דבר"" על אתר."
	@22טז	"<b>רש""י ד""ה ויקרא משה להושע וגו', התפלל עליו וכו'.</b> כבר שאלו, מדוע לא התפלל גם על המרגלים האחרים, ולפחות גם על גיסו (בעל מרים אחותו) כלב בן יפונה? (פ' שלח תש""ן) לשאלה זו נדרשו כמה מרבותינו האחרונים. לפי בעל ""משך חכמה"" משה התפלל רק על יהושע שהיווה עבור בני ישראל סמל של גבורה מאחר שנלחם בעמלק וניצחם (שמות יז, יג), ואם ח""ו ימשך אחר עצת המרגלים לרפות ידי ישראל מלהלחם ביושבי הארץ, הרי תאבד תקוותם. לפי ""באר בשדה"" משה חשש שיהושע ימשך אחר עצת המרגלים ברצותו לעכב כניסת בני ישראל אל הארץ מתוך קנאה לכבודו של רבו שכבר התנבאו עליו שלא הוא יכניסם אל הארץ (ראה למעלה יא, כח). ולפי ""גור אריה"" משה התפלל דווקא על יהושע תלמידו כי גנאי גדול הוא לאדם כאשר תלמידו אינו נוהג כהוגן, שיאמרו אלמלא שלמד כך מרבו לא היה עושה מעשים כאלו. וראה מש""כ להלן (בפסוק כב)."
		"וראה תרגום יונתן בן עוזיאל: ""...וכדי חמא משה ענוותנותיה, קרא"" וכו'. כלומר בזה היה יהושע שונה מכלב, ועל כן היה זקוק יותר לברכה־תפילה ממשה. רק קצת קשה, מנין לו ליונתן בן עוזיאל על ענוותנותו היתרה של יהושע, אלא אם כן הוא מניח שלמדה ממשה רבנו ע""ה, רבו המובהק. ועל כל פנים מסתבר שיונתן בן עוזיאל מבקש להשיב על השאלה דלעיל. (פ' שלח תשנ""ה) וראה דברי הרב משה ליב שחור בספרו ""אבני שהם"" על התורה (על אתר) שכתב: נראה לבאר לדברי התרגום יונתן, דכשראה משה ענוותנותו של יהושע קרא לו יהושע, דחשש משה שמא מתוך ענוותנותו תתרכך עמדתו ויחפש מוצא של פשרה עם חבריו המרגלים ולא יגלה תקיפות כלפיהם, ולפיכך קרא לו יהושע, שהתפלל עליו: י־ה יושיעך מעצת מרגלים (הראני הרב איתן שנדורפי שי'). והוסיף ר' חזקי פוקס שי': בספר ""שרת""י במדינות"" מבואר שתרגום יונתן נאמן כאן לשיטתו, שכן למעלה (יא, כט) באר שאלדד ומידד התנבאו על משה שימות ויהושע יהיה זה שיכניס את ישראל לארץ. יהושע לא חפץ בזה, ואמר: ""אדני משה כלאם"", מוכח אם כן שהיה עניו ולא חפץ בכבוד שבהנהגת ישראל."
		"וראה רשב""ם הטוען כי לא רק עתה קרא משה רבנו ע""ה להושע בן נון יהושע, אלא מאז שנעשה משרתו, ואכן כך שמו כבר בסוף פרשת בשלח, במלחמת עמלק (שמות יז, ט). ע""כ. אך אם אמנם מתן שם זה כלל אינו קשור לפרשת המרגלים, למה הכתוב מזכירו רק כאן ולא הרבה יותר מוקדם, כגון בסוף פרשת בשלח? (פ' שלח תשס""ה) וראה רבנו בחיי שמה שמצאנו שכבר במלחמת עמלק שהיתה למעלה משנה קודם שליחת המרגלים, נקרא בשם ""יהושע"", הוא לכבודו של משה שכיון שעתיד היה לקרוא להושע ""יהושע"", לא הזכירו הכתוב בשם אחר כלל, וכאן הוזכר בשם הושע כדי לגלות שזה היה שמו הראשון. ולפי ""משכיל לדוד"" משה רבנו החליף את שמו של הושע כבר בשעה שעמד לפניו לשמשו, וכאן בא הכתוב לגלות שהטעם לקריאת שמו כך, הוא משום שידע משה רבנו שיהושע עתיד להיות בחברת רשעים בשליחות זו והתכוון בתפילתו עליו שינצל."
	@22יז	"<b>רש""י ד""ה עלו זה בנגב, הוא היה הפסולת של ארץ ישראל, שכן דרך התגרים וכו'. </b>כלומר כשם שסוחרים מראים ללקוח את הפסולת תחילה ולאחר מכן את השבח כדי שייטיב הקונה להבין את ערכה של הסחורה המשובחת, אף כאן, לאחר שיראו המרגלים את הנגב יכירו במעלות שאר חלקי הארץ. אבל קשה לי: הרי אך טבעי הוא שיעלו בנגב כשבאים ממצרים? (פ' שלח תשנ""א) וראה ""באר היטב"" על אתר. מדבריו משמע שמכיוון שהנגב הוא מדבר, היה להם להקיף מעט ולהכנס דרך עבר הירדן המזרחי, שם הדרך נוחה יותר (הראני ר' חזקי פוקס שי'). ובאופן אחר השיב ר' שמואל עמנואל שי': דומה שהשאלה גופא היא התשובה לתמיהה, כלומר לכאורה כל הפסוק־הציווי מיותר, שכן זוהי הדרך הטבעית, לכן מבאר רש""י שהכתוב כאן מלמדנו מדרכי הבורא בהנחלת אהבת הארץ המובטחת."
	@22יח	"<b>רש""י ד""ה החזק הוא הרפה, סימן מסר להם, אם בפרזים יושבין - חזקים הם, שסומכין וכו'.</b> ועד היום הזה לא קיבל העם השב לציון סימן זה. פוק חזי מי יושב מאחורי גדרות. וחבל. (פ' בהעלתך תש""ן)"
		"<b>רש""י ד""ה הבמחנים, תרגומו הבפצחין וכו'.</b> לכאורה היה דיבור זה צריך לבוא אחר ד""ה הטובה היא, ואצל ר' אברהם ברלינר אינו כלל, ובדפו""ר אין ד""ה, אבל יש ""בפצחין, כפרים פתוחים מאין חומה"". ואולי באמת זה פשוט המשך הדיבור הקודם, וכדברי ר' שמואל פ. גלברד ב""לפשוטו של רש""י"", בהערה שם. (פ' במדבר תשמ""ו)"
		"וראה כיצד פיסק ר' יצחק לוי בחומש רש""ר הירש. אך מכל מקום קשה שלפי דברי רש""י בד""ה החזק הוא יש כאן חזרה על אותה השאלה. (פ' שלח תשמ""ח)"
	@22כ	"<b>רש""י ד""ה היש בה עץ, אם יש בהם אדם כשר וכו'.</b> לא ידעתי מדוע צריך רש""י לשנות לשון הכתוב מן ""בה"" ל""בהם"", אך גם בדפו""ר כך. (פ' בהעלתך תשס""ו) הערת הרב איתן שנדורפי שי': ברגע שרש""י הסביר ש""עץ"" הכוונה לאדם כשר, ממילא ""הארץ"" מתיחסת לאנשים, ולא לאדמה. והוסיף ר' שמואל עמנואל שי': לכאורה כל הפירוש ""אם יש בהם אדם כשר"" תמוה מאוד, שכן רש""י מפרש את כל ההוראות של משה למרגלים כפשוטן. מה ראה אם כן לפרש את המילים ""היש בה עץ אם אין"" לא כפשוטן?! ואולי דברי רש""י אלו מכוונים לנאמר בברית בין הבתרים: ""ודור רביעי ישובו הנה כי לא שלם עון האמֹרי עד הנה"" (בראשית טו, טז). כלומר בני ישראל ידעו שזכותם לכבוש את ארץ כנען מותנית בכך שיכלו בה האנשים הכשרים. לכן מסתבר שמשה רבנו ציוה את המרגלים לבדוק גם את הדבר הזה (על פי זה מובן גם פירש""י ל""סר צִלם"" - כשרים שבהם מתו). ושוב העיר הרב איתן שנדורפי שי': אכן כך מבואר ב""באר בשדה"". ועיין עוד במפרשי רש""י (רא""ם, ""באר היטב"", ""שפתי חכמים"", ""משכיל לדוד""), וראה גם דבריו של בעל ""צדה לדרך"" שהלך בדרך מיוחדת ושונה משאר המפרשים."
	@22כא	"<b>רש""י ד""ה ממדבר צן וגו', ...כמין גאם (L)... כמו שצוה משה: עלו זה בנגב (יז), דרך גבול דרומית מזרחית עד הים וכו'.</b> כלומר הלכו מן הפינה הדרומית־מזרחית לפינה הדרומית־מערבית ומשם צפונה. וצורת גאם, לכאורה זוהי צורת כ""ף סופית הפוכה L, ואם כן הדבר, תמוה שרש""י נזקק ללשון יוון ללא הכרח, ולא כמו בספר שמות (כט, ב). (פ' שלח תשמ""ח)"
		"בהערה 12 בחומש ""תורת חיים"" בשם רא""ם כתוב: הוא כמין רי""ש הפוכה. ומפני שאין בכתיבתנו רי""ש הפוכה נשתמשו עם אות היוונית. (פ' שלח תשנ""ב) וראה מש""כ בספר שמות (כט, ב)."
	@22כב	"<b>רש""י ד""ה ויבא עד חברון, כלב לבדו הלך שם... שלא יהא ניסת לחבריו להיות בעצתם וכו'.</b> צריך לומר שיהושע, אשר היה מקורב ביותר למשה רבנו ע""ה, לא היה צריך לזה, ולא עוד אלא שמשה רבנו ע""ה התפלל עליו (ראה רש""י למעלה בפסוק טז). וזה שלא התפלל גם על כלב, קרוב משפחתו, אינו צריך להפתיע, כי הניח שיהושע מקורבו יהיה נתון ללחצים מצד יתר המרגלים, בעוד שכלב יכול היה לשחק משחק כפול (ראה רש""י יד, כד)<b>. </b>ומעניין שכלב התבלט במעשה המרגלים יותר מיהושע. כאן - ""ויבא עד חברון"", ולהלן (בפסוק ל) ""ויהס כלב"". ועם זאת משווה אותם הכתוב, ראה להלן (לו-לח), פעם בסדר אחד ופעם בסדר הפוך. וראה רמב""ן למעלה (פסוק ד) והערה 13 בחומש ""תורת חיים"". וראה גם להלן (פסוק כד). (פ' שלח תשנ""ט) וראה ""אזנים לתורה"" על אתר שכתב: ויבא עד חברון - לשון יחיד, כי חברון היתה בעיר מבצר ובה ישבו הענקים, ולא רצו לסכן ולשלוח לשם שני אנשים, שקשה להם להתחבא ולהשתמט, ולכן החליטו לשלוח שמה רק אחד. והאחד היה כלב, שהתנדב ללכת מפני שבדעתו היה להשתטח על קברי האבות הקדושים. ע""כ. ולהלן (בפסוק ל) כתב: ויהס כלב ויהושע היכן היה? ויש לומר על פי דרשת חז""ל ""ויבא עד חברון"", שרק כלב הלך לחברון להשתטח על קברי אבות. ויש אומרים שרק הוא ראה את הענקים, וסיפר לחבריו, לומר ראו שהארץ טובה, שהרי היא מגדלת ענקים (וגבורתם לא איכפת לו, שהרי ה' איש מלחמה, ומצינו לכלב שהשמיד את הענקים מחברון - יהושע יד, יב-יג), והמרגלים כדרכם השתמשו בזה לרעה, ושקר ענו, בשעה שאמרו ""וגם ילִדי הענק ראינו שם"", כי עיניהם לא ראו. ולכן יצא כלב במחאה גדולה, למה שהפכו את הטובה לרעה, אבל יהושע, שלא ראה את בני הענק, לא יכול להכחישם. ועיין ""שמירת הלשון"" (ח""ב פרק יט, פרשת שלח לך בהערה). שם מבאר מרן ה""חפץ חיים"" כי שתי דרכים יש בעבודת ה' לעמוד כנגד אנשים תועים. האחת - פירסום השיטה האמיתית לעיניהם תוך עימות ישיר ובירור הדרך הנכונה. והשניה - שיתוף פעולה עם דרכם עד שתימצא הזדמנות לצאת ולברר ברבים את הדרך הראויה. יהושע, היתה דרכו, הדרך הראשונה, לכן היה זקוק לרחמי שמים שלא ייעצו עליו רעה, ולכן ברכו משה: ""י־ה יושיעך מעצת מרגלים"". כלב, לעומת זאת, נהג בדרך השניה ולא היה זקוק לברכה זו. לכן כשהגיעו לחברון וראו את אחימן ששי ותלמי ונפל פחדם עליהם והיתה דעתם להרע, התבונן כלב כיצד להתנהג, והחליט לשתף פעולה עמם, כדי שיוכל לבסוף להשתיקם ולברר לפני בני ישראל את השיטה האמיתית. כלב חשש שיכלו כוחותיו הפנימיים ויהיה ניסת אחריהם, לכן הלך והשתטח על קברי אבות. לבסוף, כששבו המרגלים, היה בכלב כוח להשתיקם בשל הליכתו עמם. והנה שתי הדרכים ישרות לפני ה', ולכן הקדים הכתוב לפעמים את יהושע ולפעמים את כלב, ללמד ששניהם שקולים. (הראני הרב איתן שנדורפי שי')"
		"<b>רש""י ד""ה שבע שנים נבנתה, אפשר שבנה חם... שאין לך טרשין בארץ ישראל יותר מחברון... ואין לך מעולה בכל הארצות כמצרים... וצוען היא המעולה שבארץ מצרים, ששם מושב המלכים וכו'.</b> ברם, נראה שההשוואה אינה מאוזנת, שהרי משווים מקום מעולה מבחינה חקלאית עם מקום מעולה למושב מלכים, ומושב מלכים אינו נבחר לפי יתרונו מן הבחינה החקלאית, ודווקא חברון תוכיח שהיתה בירתו הראשונה של דוד המלך ע""ה, והוא הדין ירושלים שאף היא אינה מצטיינת ביתרונות מן הבחינה החקלאית. (פ' שלח תשנ""א, תשנ""ט - מלון קרלטון ים המלח)."
	@22כג	"<b>רש""י ד""ה וישאהו במוט בשנים, ממשמע שנאמר ""וישאהו במוט"" איני יודע שהוא בשנים?! מה תלמוד לומר ""בשנים""? בשני מוטות. הא כיצד? שמונה נטלו אשכול וכו'.</b> מסתבר שראייתו של רש""י־חז""ל היא לשון הרבים (בכתיב חסר) ""וישאהו"", ולכאורה אין זו ראיה נחרצת, כי אפשר שלשון הרבים מוסב על כל הנושאים מפרי הארץ כמוזכר בסיפא - ""ומן הרִמונים ומן התאנים"", ואפשר שאחד נשא האשכול במוט אחד. (פ' בהעלתך תשנ""ח) הערת ר' חזקי פוקס שי': המעיין בדברי רש""י למסכת סוטה (לד ע""א ד""ה ממשמע) יגלה כי ישנן שתי גירסאות בדבריו: הגירסא הראשונה היא - ""ממשמע שנאמר 'וישאהו' איני יודע שבשנים"". כך גרס רש""י בלשון הגמרא, ולפי זה אכן קשה קושיית המחבר (ראה רא""ם). אלא שבגליון הש""ס שם, ישנה גירסא מ""ספרים אחרים"", הגורסת - ""ממשמע שנאמר 'במוט' איני יודע שבשנים"", וכך היא נוסחת הגמרא שלפנינו. לפי זה הלימוד הוא מכך שיחיד אינו זקוק לשאת משא במוט, ועל כרחנו, אם היה מוט, נשאוהו שניים (ראה ""ספר הזכרון"" ו""גור אריה"")."
		"ב""מושב זקנים"" על אתר מפורש שרש""י גרס ""במוט"", כמובא ב""גליון הש""ס"", ור""י הקשה עליו וסבר שהגירסא היא 'וישאוהו'. כלומר נוסח ""גליון הש""ס"" הוא עיקר והנוסח הראשון הוגה על פי ר""י."
		"<b>שם. ...ואם חפץ אתה לידע כמה משאוי אחד מהם... וגמירי, טונא דמדלי אינש על כתפיה אינו אלא שליש משאוי ממשאוי שמסייעין אותו להרים </b>(משא שהאדם יכול להרים אותו לבדו ולהניחו על כתפו, אינו אלא שליש ממשקל המשא שהיה יכול לישא כשאחר מסייע לו בהרמתו)<b>. ע""כ.</b> וקשה לי: סאה היא מידת נפח ולא מידת משקל ולא כל הדברים השווים בנפחם שווים גם במשקלם? (פ' שלח תשמ""ח) וראה ""רש""י כפשוטו"" שכתב: אם שיעור משא של אדם יחיד בדור ההוא היה ארבעים סאה, הרי שבסיוע אחרים מגיע שיעורו למאה ועשרים סאה, נמצא שהאשכול אשר נשאוהו שמונה אנשים יחד, היה משקלו רב מאוד... ואולם, גם כשנשער בדבר הקל הרי האשכול הזה ששמונה בני אדם נשאוהו - אשר כל זוג מהם היה יכול להרים דבר שיש בנפחו מאה ועשרים סאה - היה גדול מאוד. ע""כ."
		"ועוד: דרשת הגמרא (סוטה לד ע""א) כפי שרש""י מביאה, לכאורה, נראית לא הגיונית, כי לפיה צריך להשלים־להוסיף: לא רק במוט אחד כי אם אפילו בשנים, או מעין זה. (פ' שלח תשנ""ז)"
		"ואפילו אם נשאו את האשכול בשני מוטות, לא צריך לזה אלא ארבעה אנשים. (פ' שלח תשס""ה) וראה רא""ם שלא מדקדוק המקראות למדו כן, אלא שהיה מקובל בידי חז""ל ששמונה אנשים נשאו את האשכול, ולא ידעו איך לפרש הדבר, ומאחר שדרשו מן המקרא שהיו שם שני מוטות, פירשו ששתי מערכות של שני מוטות היו שם."
	@22כד	"<b>""למקום ההוא קרא נחל אשכול"".</b> לכאורה צריך היה לומר ""קראו"", ואז הייתי מסב את לשון הרבים על קבוצת המרגלים, אם על כולם ואם על עשרה מהם. ומכיוון שהכתוב נוקט לשון יחיד, לא ברור מיהו זה שקרא. (פ' קרח תש""ס) וראה ""העמק דבר"" שכתב: קרא - האחד שנתן נפשו על הדבר (על כריתת הזמורה ואשכול הענבים). הערת ר' זאב נוימן שי': ראב""ע כתב: קרא - הקורא וכו'. ולפי ""אור החיים"" הק' הקב""ה קרא. עיין שם."
	@22כה	"<b>רש""י ד""ה וישבו מתור הארץ מקץ ארבעים יום, והלא ארבע מאות פרסה על ארבע מאות פרסה היא... והם הלכו ארכה ורחבה וכו'.</b> כלומר גם מן המזרח למערב וגם מן הדרום אל הצפון (כמבואר למעלה בפסוק כא), הרי שמונים יום להליכתם בלבד; הוסף עליהם עוד שמונים לחזרתם, נמצא מאה ושישים יום. והיאך חזרו ""מקץ ארבעים יום""? (פ' בהעלתך תשמ""ט)"
		"<b>שם. ...אלא שגלוי לפני הקב""ה שיגזור עליהם יום לשנה וכו'</b>. ולכאורה צריך לומר שיגזור עליהם שנה ליום, אך מה לעשות וזהו לשון הכתוב עצמו להלן (יד, לד), ושם - ולא כאן - צריך לשאול. (פ' בהעלתך תשנ""א) וראה מש""כ שם. הערת ר' זאב נוימן שי': ביטוי זה חוזר בספר יחזקאל (ד, ו)."
		"<b>שם. ...אלא שגלוי לפני הקב""ה שיגזור עליהם יום לשנה, קצר לפניהם את הדרך. ע""כ. </b>הרי לך שקפיצת הדרך אינה רק לצדיקים. וכל הנושא קפיצת הדרך טעון מחשבה. מכל מקום יש כאן שימוש מסוים בעובדת ידיעתו יתברך את העתיד להיות, והשווה דברי רמב""ן למעלה (פסוק א) ""...וה' היודע עתידות ציווהו שישלח איש אחד איש אחד מכל מטות ישראל"". (פ' שלח תשנ""ה) וראה אריכות דברים בנושא 'קפיצת הדרך' בספר ""שפתי חיים"" (אמונה והשגחה ח""א עמ' קמח), והרי עיקר הדברים: אחת מהמגבלות הטבעיות הגשמיות היא ההגבלה של מקום, דהיינו, האדם הגשמי ואפילו החסיד השלם מכיון שהוא בעל גוף בשר ודם אינו יכול להיות בזמן אחד בכל מקום, וגם אם הוא צריך מאוד להיות עכשיו בגופו במקום רחוק, הדבר בלתי אפשרי. הן אמת שמצינו בחז""ל שקיימת אפשרות של קפיצת הדרך, כמו שאמרו על יעקב אבינו (חולין צא ע""ב) ""כי מטא - הגיע - לחרן אמר, אפשר עברתי על מקום שהתפללו אבותי ואני לא התפללתי? כד יהיב דעתיה למיהדר קפצה ליה ארעא"" (כאשר נתן דעתו לחזור קפצה לו הארץ), נמצינו למדים שיתכן לצדיק לבטל במידה מסוימת את הגבלת המקום (אבל אין זה ביטול גמור שהרי אינו יכול להיות בו בזמן בשני המקומות כאחד, אלא שיכול לשנות את מקומו כהרף עין) על ידי קפיצת הדרך, אבל מאידך גיסא מכך שחז""ל ציינו זאת אצל יעקב הרי שהיתה זאת תופעה חריגה, כי גם אצל צדיק ושלם כיעקב קפיצת הדרך אינה המצב הרגיל... כאשר הצדיק עובר ממקום למקום בקפיצת הדרך, הוא אינו עף באויר במהירות רבה באופן כזה שמי שיעמוד באמצע הדרך יראה את הצדיק טס בשמים, כי בלשון חז""ל לא כתוב שיעקב קפץ אלא הארץ היא שקפצה, ופירש רש""י (חולין שם ד""ה קפצה) שהארץ ""נתקצרה ונתקמצה לו"", ואפשר לפרש זאת שמכיון שההגבלה של המקום לא שולטת עליו אז הוא נמצא היכן שהוא צריך להיות. וכי תאמר איך הגיע לשם? הדברים מובנים לפי היסוד שביארנו בתחילת דברינו, שהקב""ה בורא כל רגע את כל הבריאה מחדש (אלא שלנו נראה הדבר כהמשך טבעי), אם כן ברגע הקודם נברא הצדיק במקום שהיה, וברגע שאחריו מכיון שהוצרך להיות במקום אחר רחוק מהמקום הראשון בורא אותו ה' יתברך במקום השני. וראה דברי הרב אליהו דסלר בספרו ""מכתב מאליהו"" (ח""ג עמ' 66 וח""ד עמ' 261)."
	@22כו	"<b>רש""י ד""ה וילכו ויבאו... אף הליכתן בעצה רעה. ע""כ.</b> ואילו למעלה (ג, ד""ה כלם אנשים) כתב ""...ואותה שעה כשרים היו"". (פ' שלח תשמ""ז) וראה מש""כ שם."
		"<b>""ואת כל העדה"".</b> דומה שתיבת ""עדה"" היא מילת מפתח בפרשות שלח וקרח. היא משנה משמעות לעיתים קרובות, וראוי לבדוק. לידה מופיעה לעיתים המילה ""עם"" ולפעמים גם ""קהל"". ומעניין שבענין קרח מופיע בסוף (טז, כט) הכינוי ""אֵלֶּה"", לכאורה במשמע שלילי. עדה - יג, כו; יד, א, ה, ז, י; טז, ב, ג, ה, ו, ט, יא, טז, יט, כא, כב, כד, כו; יז, ו, ז, י, יא. דומה שרק במקום אחד מבאר רש""י כל העדה - סנהדראות (יד, א). (פ' שלח תשנ""ח) וראה ""דעת מקרא"" על אתר שכתב: המונח ""עדה"", במיוחד בספרנו, בא במובנים שונים. לפעמים הוא מציין את המנהיגות השופטת, כמו להלן לה, ג-כה (""ושפטו העדה... והצילו העדה""), או את המנהיגות המוסמכת הממונה על העם, כפי שניתן להבין מתוך הפסוקים שלהלן יד, א-ב... ואפשר ש""עדה"" ו""בני ישראל"" מציינים אותו גוף, ואין כאן אלא גיוון לשוני בלבד. ע""כ. וראה הערה 34 שם ומש""כ להלן (יד, כז). הערת ר' זאב נוימן שי': ולפי הנצי""ב, ""כל העדה"" - המה ראשי העם... ואילו ""ויתנו את קולם"" - אחר כך כל אחד שחזר לאהלו וכו'. עיין שם."
		"ואונקלוס מתרגם בכולם - כנישתא, וקשה אפוא, איך אפשר ללמוד דוקא מ-יד, כז שעדה היא עשרה? (פ' שלח תשנ""ה)"
	@22כח	"<b>רש""י ד""ה בצרות... ובלשון ארמי כריך - עגול. ע""כ.</b> בכך מפרש רש""י את דעת אונקלוס. ועצם הקפת המבצר בחומה עגולה בלא פינות, היא מדרכי המבצרים, שכן קל יותר לפרוץ פירצה בפינה־זווית מאשר בעיגול. (פ' בהעלתך תשמ""ט)"
	@22ל	"<b>רש""י ד""ה אל משה, ...צווח ואמר, וכי זו בלבד עשה לנו בן עמרם? וכו'.</b> ראה להלן (יד, כד ד""ה רוח אחרת) ""...למרגלים אמר, אני עמכם בעצה, ובלבו היה לומר האמת"" וכו'. (פ' שלח תשמ""ח)"
		"<b>שם. ...והגיז לנו את השליו. ע""כ.</b> כלומר השליו נחשב כאן לנס חיובי. וראה מה שכתבתי למעלה (יא, לא-לג). (פ' שלח תשמ""ח)"
@11יד	@22א	"<b>""ותשא כל העדה ויתנו את קולם"".</b> נש""א הוא פועל יוצא וּמוּשָּׂאוֹ הוא ""את קולם"", ראה ראב""ע על אתר. קושי אחר הוא המעבר מלשון היחיד - ""ותשא"", ללשון רבים ""ויתנו"". והקושי מובלט יותר על ידי המושא המשותף. (פ' שלח תשנ""ו) וראה ""אזנים לתורה"" על אתר שכתב: ""ותשא כל העדה ויתנו את קולם ויבכו העם"" - מי היא העדה ומי הוא העם? העדה היא ""העדה הרעה"", עשרת המרגלים, שראו שבני ישראל מאמינים ולא מאמינים לדבריהם, שהרי יהושע וכלב מכחישים אותם. מה עשו? התחילו להשפיע על בני ישראל על ידי הרגש על ידי בכי ומספד על מצב העם, שכל אחד מהמרגלים ""עשה בכיה גדולה"" בתוך ביתו בלילה ההוא ואמר, אוי לכם בני ובנותי וכלותי, האיך האמוריים עתידים לתעתע בכם, האיך הם עתידים לשלוט בכם. מיד היו כולם גועים בבכיה בניהם בנותיהם וכלותיהם עד שהיו השכנות שומעות את הדבר אף הן היו בוכות, ומשפחה משמעת למשפחה עד שהיה כל השבט בוכה. וכן עשה חברו ומבכה שבטו וכן כל אחד ואחד מהם עד שנעשו שישים רבוא חבורה אחת גועה בבכי, ונתנו קולם במרום. וזה שנאמר: ""ותשא כל העדה (המרגלים) ויתנו (הם ומשפחותיהם) את קולם ויבכו העם"" - כל עם ישראל."
	@22ד	"<b>רש""י ד""ה נתנה ראש, ...נשים עלינו מלך. ע""כ.</b> מסתבר שהתכוונו למלך־מנהיג במקום משה רבנו לצורך השיבה בלבד. (פ' שלח תשנ""ט)"
		"<b>שם. ...ורבותינו פירשו לשון עבודה זרה (ראה סנהדרין קז ע""א). ע""כ.</b> לא ידעתי מה טעם לייחס לאבותינו עוון נוסף, חמור מאין כמוהו. (פ' שלח תש""ס) וראה ""לפשוטו של רש""י"" המבאר כי דברי משה ""אך בה' אל תמרֹדו"" (פסוק ט) מסייעים לדברי חז""ל ש""ראש"" לשון עבודה זרה. וראה גם רמב""ן (להלן טו, כב). לדבריו, אמרו ישראל ""נתנה ראש ונשובה מצרימה"", כדי לשוב להיות בלי תורה ובלי מצוות, וזה מוכח מהציווי על קרבן שגגת עבודה זרה שבא בסמוך (להלן טו, כב-לא) לאמור: אילו הייתם נכשלים בעבודה זרה בשוגג היתה לכם כפרה, אבל עתה, משחפצים אתם לשוב למצרים כדי להיות בלי תורה ומצוות, מזידים אתם, ועל כך לא תהיה לכם כפרה (הראני הרב איתן שנדורפי שי')."
	@22ה	"<b>""ויפל משה ואהרן על פניהם"".</b> יש שהכתוב משתמש בלשון יחיד במקום שלכאורה מתבקש לשון רבים, אך לא מצאתי שיש שיטה בדבר. (פ' שלח תשס""א) הערת ר' חזקי פוקס שי': וראה ""פענח רזא"" על אתר. לדבריו, נפלו שניהם - משה ואהרן - לפני קהל עדת ישראל, אלא שמשה רבנו ע""ה הוצרך לעמוד מיד, מפני שנדבר עמו ה' יתברך, לכן נקט הכתוב ""ויפל"" בלשון יחיד."
	@22ז	"<b>""טובה הארץ מאד מאד"". </b>דומה שכפל־מילים, הוא תופעה די נדירה במקרא. וכאן, האהבה - אהבת ארץ ישראל - קלקלה את השורה. מילים אלו, היוצאות מפי יהושע וכלב, מהוות נקודת אור בפרשה המספרת על עוון המרגלים ומאיסתם בארץ אבות. (פ' שלח תשס""א) על כך הוסיף הרב עוזיאל פרידמן שי': מן הראוי להביא בהקשר זה מדברי ה""בית חדש"" (חושן משפט סימן ט, סעיף א) העומד על כפל לשון זה המופיע בהלכות דיינים - ""<b>מאד מאד</b> צריך הדיין ליזהר שלא ליקח שוחד..."", ומתוך כך עומד על המכנה המשותף בין המקומות השונים בו ננקטה לשון זו, וכה דבריו: מאד מאד וכו'. נראה דלפי דבדבר קל יגיע ליכשל באיסור זה (לקיחת שוחד)... וכן כתב רבנו (הטור) גבי איסור רבית ב""יורה דעה"" (סימן קס) - ""<b>מאד מאד</b> צריך אדם ליזהר באיסור רבית"", משום דבקל יגיע לידי איסור על ידי קצת הנאה או משום מלאכה או רבית דברים. וכן כתב רבנו ב""אבן העזר"" (בסימן כא) - ""צריך אדם להתרחק מן הנשים <b>מאד מאד</b>..."", לפי שבקל יגיע לידי איסור על ידי שחוק וקלות ראש. ותו, דבהני תלתא היצר תוקפו לעבור, לכך הזהיר עליו במאוד מאוד. ומה שכתב רבנו ב""יורה דעה"" (סימן שלו) גבי רופא - ""'ורפא ירפא' - מכאן שנתנה רשות לרופא לרפאות, שלא יאמר, מה לי לצער הזה, שמא אטעה ונמצאתי הורג נפשות בשוגג, והוא שיזהר <b>מאד מאד</b>, כמו שראוי ליזהר בדיני נפשות..."", התם איכא טעמא אחרינא, שראוי ליזהר בחומר האיסור, פן ימית נפש אחת מישראל, כמבואר בדבריו לשם. ע""כ. בכל אלו נקט הטור לשון ""מאד מאד"" כדי להזהיר אזהרה יתרה בדברים בהם עלול האדם להכשל ביתר קלות, והנה כבר בתורה מוצאים אנו כפל־לשון זה, ואם בדברי ראשונים אזהרה חמורה היא, תגדל החומרה עשרות מונים בלשונה של התורה - ""טובה הארץ מאד מאד"". והרי דבריו הנפלאים של הרב חנן פורת במאמרו ""טובה הארץ מאד מאד"" (מעט מן האור עמ' 117): בדברים אלה של יהושע וכלב מתאמצים אנו מאז ועד היום, וקוראים כנגד כל המואסים בארץ חמדה ומוציאים את דבתה רעה: ""טובה הארץ מאד מאד"". ברם, ביטוי זה כשלעצמו מחייב התבוננות: מה פשר הכפילות ""מאד מאד""? האם לא די ב""מאד"" אחד? נראים הדברים שלפנינו כאן ציון המדרגה הגבוהה משלוש המדרגות: ""טוב"", ""טוב מאד"" ו""הטוב ביותר"", וארץ ישראל זוכה אפוא בפי יהושע וכלב לציון הגבוה ביותר שניתן לבטא בשפה העברית... הציון ""טוב מאד מאד"" הוא יחיד ומיוחד, ולא מצינו כמותו בכל המקרא כולו אלא כאן. דבר זה אומר דרשני: במה זכתה ארץ ישראל שנתעטרה בציון כה גבוה? עם שאלה זו מתמודד הנצי""ב בפירושו ""העמק דבר"", וכה דבריו: כי אמנם יש הרבה ארצות טובות בעולם, אבל כל טוב תמידי, מלבד שאין הֶרְגֵשׁ בטובה (היינו שמתרגלים לטוב ואין מתרגשים עוד ממנו), הנה 'לפתח תענוגים – חטאת רובץ', ואין לך רע יותר מזה. אבל ארץ ישראל טובה מאוד מאוד, במה שההשגחה תמידית עליה, והיא שולטת ביותר להעניש את החוטא, כל איש לפי מעשיו, ועל כן הטוב מורגש בה כי מאת ה' הוא, כנאמר בדברים (יא, יב) ""ארץ אשר ה' אלהיך דֹרש אֹתה, תמיד עיני ה' אלהיך בה""... לצד פירושו היקר של הנצי""ב, ארהיב עוז בנפשי להציע לביטוי ""מאד מאד"" ממד נוסף, המצביע על מעלתה המיוחדת של ארץ ישראל, לאור מדרש מופלא המובא ב""תורה שלמה"", על פי כתב יד תימני: ""טובה הארץ מאד מאד - בשני עולמות"". שני העולמות המצויינים במדרש זה, הם כמובן העולם הזה והעולם הבא. אמנם כבר מצינו כמה וכמה דברים ש""אדם אוכל פרותיהם בעולם הזה והקרן קיימת לו לעולם הבא"", אבל ייחודה של ארץ ישראל בכך, הוא שבה אין שני העולמות הללו נבדלים מעיקרם זה מזה, ובה ניתן <b>לזכות לגילוי שכינה עלי אדמות</b>. ע""כ."
	@22ט	"<b>רש""י ד""ה אל תמרדו, ושוב ואתם אל תיראו. ע""כ.</b> כלומר רש""י מפרש שאין כאן שני ציוויים כי אם אחד שעניין נוסף נובע ממנו. כלומר אל תמרדו בה' ומתוך כך לא תיראו עוד מפני האויבים. ולדברי נחמה ליבוביץ שתח' הוא משום שבציווי ישיר לא שייך לומר כינוי: ""ואתם"", ובוודאי שלא בחוסר סימטריה כמו כאן. (פ' בהר בחוקתי תש""ן)"
		"<b>""...את עם הארץ"".</b> דומה שזוהי הפעם היחידה שביטוי זה במלא פשוטו - עמה של הארץ המסוימת. ודומה שכבר רשמתי לי לבדוק את כל הלשונות הללו. (פ' שלח תשנ""ו) וראה מש""כ בספר ויקרא (כ, ב; כו, יד)."
		"<b>רש""י ד""ה סר צלם, ...כשרים שבהם מתו, איוב וכו'.</b> למה לשון רבים לגבי יחיד? (פ' שלח תשנ""ח) וראה ""לפשוטו של רש""י"" המבאר: לפי פירוש ראשון הכוונה לכשרים ולצדיקים <b>כגון</b> איוב."
	@22י	"<b>""ויאמרו כל העדה לרגום אֹתם באבנים"".</b> קשה לי, שאף אם היה כאן משום התמרדות העם בהנהגתם של משה ואהרן, מכח איזה דין אמרו לעשות כן - ""לרגום אֹתם באבנים""? והרי לא היה כאן יותר מאשר ויכוח בהערכת־מצב, ומה תפתור הריגתם של יהושע וכלב? (פ' שלח תשמ""ה) וראה אברבנאל על אתר שכתב: והנה זקני העדה וראשי העם פחדו, שמא יתפתו וימשכו אחריהם (אחרי יהושע וכלב) מבני ישראל ויעשו כתות... ולכן אמרו ביניהם ""לרגום אֹתם באבנים"", רוצה לומר שההמון ירגמו וימיתו יהושע וכלב באבנים. ע""כ. וראה דברי ""אור החיים"" הק' על אתר."
		"<b>רש""י ד""ה לרגום אתם, את יהושע וכלב. ע""כ.</b> פיענוח הכינויים הוא אחד הקשיים הרבים בלימוד המקרא. כאן רש""י מסביר, אך לא תמיד עושה כן. ועושה כן גם להלן (פסוק כג ד""ה לא יראוה). (פ' שלח תשנ""ט)"
	@22יא	"<b>רש""י ד""ה עד אנה, עד היכן. ע""כ.</b> קשה לי, מה תיקן בזה, ואם כדברי ""שפתי חכמים"" (אות ס), היה פשוט יותר וברור יותר, אילו היה אומר - כתרגומו, עד אימתי. (פ' שלח תשמ""ז) הערת ר' חזקי פוקס שי': וראה ""לפשוטו של רש""י"" שכתב: פעמיים נאמר בפסוקנו ""עד אנה"": ""עד אנה ינאצֻני העם הזה, ועד אנה לא יאמינו בי"". בשניהם אונקלוס מתרגם: ""עד אימתי"". הקושי בפירוש זה: אמנם חוסר אמונה של בני ישראל מצינו - ""והן לא יאמינו לי"" (שמות ד, א), ""אם לא יאמינו גם לשני האֹתות"" (שם, ט), ""ולא האמינו בנפלאותיו"" (תהלים עח, לב), אבל ניאוץ לא מצינו - לא במצרים ולא במדבר כי אם כאן ואחר כך על קרח ועדתו ""כי נאצו האנשים האלה את ה'"" (להלן טז, ל). ומדוע נאמר: ""עד אנה ינאצֻני""? לכן מפרש רש""י ""עד אנה"": עד היכן. כלומר לא במובן של זמן אלא של כמות ועצמה. ושיעור הכתוב: עד כמה מנאצים העם הזה!"
	@22יג	"<b>""כי העלית בכחך"".</b> בי""ת רפה למה? ""מנחת שי"" אינו מעיר כלום. (פ' בהעלתך תשנ""ז) ובספר ""אם למקרא השלם"" (פרק טו סעיף ב) מבואר שאחרי מילה שמסתיימת בתנועה נשמט הדגש מבג''ד כפ''ת. כלומר מלבד אותיות אהו""י שאין דגש באותיות בג""ד כפ""ת שאחריהן, ישנן אותיות נוספות ששייך בהן כלל זה והן ךָ ן<HS>ָ תָ כשהן קמוצות, שכן דינן כאילו יש אחריהן ה""א נחה."
	@22יד	"<b>""שמעו"".</b> רק תרגום אונקלוס ותרגום יונתן בן עוזיאל מתרגמים־מבארים, על ידי השלמה - ""<b>ד</b>שמעו"", כלומר ששמעו ""כי אתה"" וגו' עד ""כאיש אחד"", והאומרים, הלא הם הגויים המוזכרים בפסוק הבא. (פ' שלח תשנ""ו)"
	@22טז	"<b>רש""י ד""ה מבלתי יכלת וגו', ...ואינו דומה פרעה לשלושים ואחד מלכים (תנחומא) וכו'.</b> תמיד תמהתי על הגיונם של דברים אלה: הרי ברור ששלושים ואחד מלכים אלו היו שולטים על ממלכות קטנטנות, ומה אפוא הרבותא במספרם? (פ' שלח תשס""ד, מלון מרידיאן ים המלח) הערת הרב איתן שנדורפי שי': לשאלה זו נדרש רמב""ן (למעלה בפסוק יג), וכה דבריו: הכוונה בתפלה הזאת לאמר, יחשבו מצרים ויאמרו כי יש כח באלהי כנען להציל מידך, כי עשית במצרים ובאלהיהם שפטים עד שהוצאת העם הזה מקרבו, ולא יכולת לעשות כן בכנען ובאלהיהם, והנה יהיה בזה חלול השם ויחזקו ידי עובדי עבודה זרה."
	@22יח	"<b>""ה' ארך אפים ורב חסד נשא עון ופשע, ונקה לא ינקה פקד עון אבות על בנים על שלשים ועל רבעים"".</b> ואילו למעלה (שמות לד, ו-ז) נאמר ""ה' ה' אל רחום וחנון, ארך אפים ורב חסד ואמת. נֹצר חסד לאלפים נֹשא עון ופשע וחטאה, ונקה לא ינקה פֹּקד עון אבות על בנים ועל בני בנים על שלשים ועל רבעים"". והנה צריך לשאול, למה לא השתמש משה רבנו ע""ה בנוסח שה' גילה לו ושהמתפלל בו אינו חוזר ריקם, כאמור שם אצל חז""ל? (פ' שלח תשנ""א)"
		"וראה רמב""ן על אתר. לדבריו, הזכיר משה אצל המידות ""ארך אפים ורב חסד"", ולא הזכיר ""אמת"", מפני שעל פי מידת האמת היו חייבים. ומה שלא הזכיר ""נֹצר חסד לאלפים"", מפני שמשה לא התפלל עכשיו בכח זכות אבות, ולא הזכיר כלל בתפילתו עתה ""זכֹר לאברהם ליצחק ולישראל"", והטעם, מפני שהארץ ניתנה לאבות ומהם ירשו אותה, ועכשיו שמרדו באבותיהם ולא חפצו במתנה שניתנה להם, איך יאמר בתפילתו ""אשר נשבעת להם בך וגו' וכל הארץ הזאת אשר אמרתי אתן לזרעכם"" (שמות לב, יג) בעוד שאמרו שאינם חפצים במתנה זו. ומה שלא הזכיר ""וחטאה"", מפני שאלה היו מזידים ופושעים (וחטא הוא שוגג). ולא הזכיר גם ""רחום וחנון"", אולי מפני שמשה ידע שהדין מתוח על ישראל ולכן ביקש רק אריכות אפים, שלא יומתו בפעם אחת. (פ' שלח תשנ""ח)"
	@22כא	"<b>רש""י ד""ה חי אני, ...הרי זה מקרא מסורס וכו'. </b>ראה אצל ר' אברהם ברלינר, וכמפורט ב""לפשוטו של רש""י"", שזוהי תוספת של תלמיד רש""י - רבי יוסף קרא. ואכן, לעניות דעתי אין כל הכרח לראות כאן פסוק מסורס, ואדרבה, לפי פירושו של ר' שמואל פ. גלברד את רבי יוסף קרא יש כאן משום סירוס. כלומר לפי רש""י כל פסוק כא הוא לשון השבועה ולפי רבי יוסף קרא, הסיפא של פסוק כא ""וימלא כבוד ה' את כל הארץ"" שייך לסוף פסוק כג. ושיעור הכתוב: נשבע אני שלמרות שדור המדבר לא יכנס לארץ - כבודי לא יחולל, שלא אמיתם כאיש אחד אלא באיחור ארבעים שנה. (פ' שלח תשנ""א) וראה ""לבוש"" ו""משכיל לדוד"" שגורסים ברש""י: <b>דבר אחר</b> הרי זה מקרא מסורס."
	@22כב	"<b>רש""י ד""ה זה עשר פעמים, שנים בים ושנים במן וכו'. </b>אלו הם עשרת הנסיונות שנוסו ישראל עד מעשה המרגלים ומקורם במסכת ערכין (טו ע""א). וראה רשב""ם על אתר החולק על רש""י־חז""ל למען הפשט. (פ' שלח תשנ""ו)"
		"<b>""כי כל האנשים... אם יראו את הארץ"".</b> שאלני אביתר שי' אם גם בני לוי מתו במדבר, והרי לא היו מיוצגים בין המרגלים. חשבתי לומר שאכן כן, שהרי ה' מוציא מכלל העומדים למות כולם רק את כלב ואת יהושע (ואולי גם אלדד, לפי אלו המזהים אותו בין מנחילי הארץ - להלן לד, כא), אבל ברש""י להלן (פסוק כט) מפורש שבני לוי לא מתו במדבר, והוא מוכיח זאת מן הכתוב. (פ' שלח תשנ""ז)"
	@22כד	"<b>""ועבדי כלב"" וגו'.</b> אין להקשות קושיות על מעשי הבורא ב""ה, אך מותר ואולי אף צריך לטרוח להבינם, ועל כן אני שואל: (א) למה הוציא רק את כלב בן יפונה מן הגזירה ואינו מזכיר גם את יהושע? (ב) הרבותא בכך ששני אלה לא ימותו, יוצאת מתוך נקודת הנחה שאף הם היו בני למעלה מעשרים ופחות משישים, ועלי לבדוק אם אכן כך היה. (ג) קשה מזה היא עצם הגזירה שנגזרה על כל יוצאי הצבא כולם, והרי לכאורה יש כאן הגבלה - ""כי כל האנשים הרֹאים את כבֹדי"" וגו' (במדבר יד, כב), ואין להניח שהיתה כאן אחדות־דעים מוחלטת שכזו שלא נמצא אף צדיק מאמין אחד ביניהם. (פ' שלח תשמ""ה) באשר לשאלה (א). לפי חזקוני על אתר לא נזכר כאן יהושע, לפי שאין גמולו דומה לשל כלב; כלב זכה רק בירושת הארץ ויהושע זכה גם לעמוד במקומו של משה. לפי ראב""ע נזכר כלב לבד בזכות מעשהו, שהִסָּה את העם. וראה ""אור החיים"" הק' על אתר שכתב: הגם שיהושע גם כן לא ניאץ ה' עִם המרגלים, אף על פי כן זה היה לו סיבה - תפילת משה הצילתו מיצר הרע ומכוחותיו שהם המרגלים, לבל יטעוהו. מה שאין כן כלב שנכנס בגדר סכנת יצר הרע וחברתו הרשעה ותחל רוח רעה לפעמו... והוא השלים ומילא אחרי חלק ה'... אשר על כן זכה כלב שיקרא עבד ה' כמשה רבנו עליו השלום. עיין שם עוד. הערת הגר""א נבנצל שליט""א: גם יהושע בן נון נקרא ""עבד ה'"" (יהושע כד, כט; שופטים ב, ח)."
		"באשר לשאלה (ב) מפורש בספר יהושע (יד, ז) שכלב היה אז בן ארבעים שנה. לגבי יהושע נאמר ב""סדר עולם רבה"" (פרק יג) שהנהיג את ישראל עשרים ושמונה שנה. כיון שנפטר בהיותו בן מאה ועשר שנים, הרי שבזמן שליחותו לרגל את הארץ היה בן ארבעים ושתיים שנה, שכן אם נוריד עשרים ושמונה שנות הנהגה ועוד ארבעים שנות מדבר משנותיו נגיע לארבעים ושתיים."
		"ובאשר לשאלה (ג) ראה ""אור החיים"" הק' (בפסוק לח) שמדייק מדברי הגמרא במסכת בבא בתרא (קכא ע""ב) שאף הצדיקים לא ניצלו מגזירה זו, אלא אלו שהיו פחותים מבני עשרים או בני למעלה משישים שנה."
		"<b>רש""י ד""ה רוח אחרת, שתי רוחות, אחת בפה ואחת בלב וכו'.</b> מעניין שהציונים לשבח לאורך כל הפרשה, כמו כאן, שמורים לכלב בן יפונה, ואילו יהושע אינו זוכה לכל הערה טובה. (פ' שלח תשנ""ה) וראה מש""כ למעלה (יג, כב)."
		"<b>שם. ...ובלבו היה לומר האמת וכו'.</b> קשה לי, והרי גם האחרים לא שיקרו באשר לעובדות, אלא הערכת המצב שלהם היתה שונה, ולכאורה חטאם היה בחוסר אמונה בהבטחת ה', אמונה שיש לה מקום גם בהכרעות פוליטיות. (פ' שלח תשמ""ז)"
		"וראה רמב""ן בריש פרשת שלח. (פ' שלח תשמ""ח)"
		"ואולי באמת לדבר זה מתכוון לשון ""רוח אחרת"", כלומר אינטרפרטאציה אחרת, אמונית, של העובדות היבשות שלגביהן אין מקום למחלוקת. (פ' שלח תשנ""א)"
		"<b>רש""י ד""ה יורשנה, כתרגומו - יתרכינה וכו'.</b> כלומר יגרשנה. ואולם לפי זה קשה - הכינוי ""נה"", על מה מוסב. והרי לא שייך לומר יגרש את הארץ או חלק ממנה. (פ' שלח תשנ""ט) הערת הרב איתן שנדורפי שי': לפי רש""י המילה ""והורשתם"" בבנין הפעיל תמיד משמעותה גירוש, אף על פי שהפסוק מתיחס לארץ ולא ליושבי הארץ. רק כאשר כתוב ""יירשנה"", בבנין קל, אז המשמעות היא כיבוש. כעין זה כתב רש""י במקומות נוספים (עיין רש""י למעלה בפסוק יב ולהלן לב, לט; בספר שמות לד, כד; ובספר דברים ב, כד ו־לא, ושם כח, מב). יש לציין שהמקום היחיד בו כתב רש""י בפירוש שלשון הורשה משמעותה גירושין הוא רק להלן (לג, נב), בשאר המקומות כתב רק לשון 'תירוכין' וכדומה, אך לא ביאר מה משמעותה של המילה תירוכין. נראה שרש""י הסתמך על כך שהמילה תירוכין ונטיותיה מופיעה באונקלוס כמעט בכל מקום בו מופיע בתורה השורש גר""ש (ראה בראשית ג, כד; ד, יד; כא, י; ועוד)."
	@22כה	"<b>""...וסעו לכם המדבר דרך ים סוף"". </b>ברור שאין מדובר במעבר דרך הים, אך כלל לא מובן לי לְמה הכוונה, ולא ראיתי עדיין הערה. (פ' שלח תשנ""ב) הערת הרב איתן שנדורפי שי': לעניות דעתי מדובר כאן על דרך הנקראת ""דרך ים סוף""."
		"ומעניין לשון ""לכם"" - האם גם כאן משמעותו 'לטובתכם ולהנאתכם'? (פ' שלח תשנ""ו)"
	@22כו	"<b>""וידבר ה' אל משה ואל אהרן לאמר"".</b> בחומש מקראות גדולות"" נוסח תרגום אונקלוס הוא: ""ומליל ה' עם משה ועם אהרן למימר"". ואולם בנוסח חומש ""תורת חיים"" גם כאן כמו בספר ויקרא (יד, לג) - ""ומליל ה' עם משה ולאהרן למימר"". (פ' שלח תשנ""ז - זכרון יעקב) וראה מש""כ למעלה (א, א; ד, א) ובספר שמות (ו, יג) בשם ר' רפאל בנימין פוזן שי'."
	@22כז	"<b>רש""י ד""ה לעדה הרעה וגו', ...מכאן ל""עדה"" שהיא עשרה. ע""כ. </b>זוהי משנה בסנהדרין (פ""א, מ""ו). ועצם הדרשה קשה, שהנה בפסוק לה - ""לכל העדה הרעה הזאת"" ברור שהכוונה לכל העם, כי במרגלים מדובר בפסוק שאחריו - ""והאנשים אשר שלח משה"" וגו', וקשה להבחין בין ""העדה"" ו""כל העדה"". וצריך עיון. ובעצם צריך עיון כל הנושא ""עדה"" בפרשות שלח וקרח, וכצעד ראשון ארשום כאן את רשימת המקורות: (יג, כו) עדה, עדת בני ישראל; (יד, א, ב, י) כל העדה; (כז) לעדה הרעה; (לה) לכל העדה הרעה הזאת; (טז, ב) נשיאי עדה; (טז, ה) ואל כל עדתו; (טז, ו) וכל עדתו; (טז, ט) מעדת ישראל; (טז, יא, טז) וכל עדתך; (טז, יט) את כל העדה; (טז, כא) מתוך העדה; (טז, כב) ועל כל העדה; (טז, כד; יז, יא) אל העדה; (יז, ו) כל עדת בני ישראל; (יז, ז) העדה; (יז, י) מתוך העדה הזאת; (יד, ה) כל קהל עדת בני ישראל; (יד, ז) כל עדת בני ישראל. (פ' קרח תשנ""ב) וראה מש""כ למעלה (יג, כו)."
		"ומכל מקום קצת מפריע שאת המושג המקודש ""עדה"" לומדים מעדת רשעים. והנה אמרו לי בני שלום שי' ונכדי נתנאל שי' שאולי הכוונה לומר, אפילו עשרה כאלה הם מנין לדבר שבקדושה, ואילו היו חז""ל מסמיכים ענין זה של עשרה למניין למקרה של עשרה צדיקים למשל, עלולים היינו לומר על מנין של יהודים רגילים שאין בו די בעשרה! ור' יהודה קיל שי' אמר לי שהשתתפות עשרה בדבר מצוה אפשר ללמוד ממגילת רות (ד, ב). (פ' שלח תשנ""ה) הערת ר' טל הרוש שי': לימוד המושג המקודש ""עדה"" מעדת רשעים הביא את רבנו יעקב (ראה רבנו בחיי לספר ויקרא כב, לב) ללמוד באופן אחר, וכה דבריו: ופירש רבנו יעקב, שאין נוסחא זו מדוקדקת, שאין להביא ראיה מעשרה מרגלים לדבר שבקדושה, אבל עיקר הנוסחא היא כן: אתיא ""תוך"" ""תוך"", כתיב הכא: ""ונקדשתי בתוך"", וכתיב התם: ""לשבֹּר בתוך הבאים"" (בראשית מב, ה) - מה להלן עשרה, אף כאן עשרה. ועכשיו יביא ראיה מעשרה אחי יוסף, שהיו צדיקים, לדבר שבקדושה. ע""כ. וראה הערה 26 בהוצאת ""מוסד הרב קוק"", שם מצויין שמקור הדברים בירושלמי (ברכות פ""ז, ה""ג), אלא ששם דוחה הגמרא לימוד זה."
		"<b>רש""י ד""ה אשר המה מלינים, את ישראל עלי. ע""כ.</b> דברי בעל ""שפתי חכמים"" (אות כ) אינם מובנים לי, ולכאורה רש""י בא להדגיש, כי התיבה ""מלינים"" היא בבנין הפעיל, כלומר המרגלים־העדה הם אלה שגורמים לתלונה זו, וכפי שרש""י אומר בדיבורו הבא, וכלשון הכתוב להלן (פסוק לו) ""וילינו"" (קרי), ורש""י שם. (פ' שלח תשנ""ד)"
	@22כח	"<b>רש""י ד""ה כאשר דברתם, שבקשתם ממני ""או במדבר הזה לו מתנו"" (פסוק ב). ע""כ.</b> ושמא יש בדברים שבפסוק ב משום אל תפתח פה? (פ' שלח תשס""ד, מלון מרידיאן ים המלח) וראה ""העמק דבר"" על אתר שכתב: דבשביל שהשכינה בקרבם, כל מה שמדברים הרי מדברים באזני ה'."
	@22כט	"<b>""...מבן עשרים שנה ומעלה"" וגו'.</b> למעלה (א, ג) רשמתי ששמחתי למצוא סוף סוף שיוצאי הצבא היו עד גיל שישים, וכי הדבר נלמד בגזירה שווה. וזו לשון הגמרא (בבא בתרא קכא ע""ב): אמר רב אחא בר יעקב - לא נגזרה גזירה לא על פחות מבן עשרים ולא על יתר מבן שישים. לא על פחות מבן עשרים דכתיב ""מבן עשרים שנה ומעלה"", ולא על יתר מבן שישים, גמר ""ומעלה"" ""ומעלה"" מערכין, מה להלן יתר מבן שישים כפחות מבן עשרים, אף כאן יתר מבן שישים כפחות מבן עשרים. (פ' שלח תשנ""ט)"
		"<b>רש""י ד""ה וכל פקדיכם לכל מספרכם, ...להוציא שבטו של לוי שאין פקודיהם מבן עשרים. ע""כ. </b>וכבר אמר למעלה (א, מט ד""ה אך את מטה לוי) ""צפה הקב""ה שעתידה לעמוד גזירה על כל הנמנין מבן עשרים שנה ומעלה שימותו במדבר, אמר, אל יהיו אלו (שבט לוי) בכלל, לפי שהם שלי, שלא טעו בעגל"". וזה שמשה רבנו ע""ה לא שלח נציג משבט לוי בין המרגלים, אף כי זה בוודאי היה מחזק את סיעת יהושע וכלב בחבורה זו, אולי הוא משום שלא תהיה להם נחלה בארץ. אך זו אינה תשובה טובה, שהרי מכל מקום יצטרכו לחיות בארץ הגם שאינם בכלל יוצאי הצבא. וראיתי שבעל ""משך חכמה"" מדבר בריש הפרשה בזה: לדבריו, נציג שבט לוי לא צורף למרגלים שמא יאמרו כי איננו אובייקטיבי, שכן כבן שבט לוי הוא מושפע ממשה רבנו. מה גם שבלאו הכי אין לו חלק ונחלה בארץ ישראל. (פ' שלח תשמ""ז, תשנ""ב, תשנ""ה, תשנ""ט - מלון קרלטון ים המלח)"
	@22לא	"<b>""וידעו את הארץ"".</b> דומה שיש לפרש לשון יד""ע זה במשמע אהב, וכמו בראשית (ד, א) ועוד, שהרי הוא בא כאן בניגוד בולט לאמור בסיפא של הכתוב לגבי דור האבות - ""אשר מאסתם בה"", דהיינו אלה מאסו ואלה יאהבו. (פ' שלח תש""מ)"
		"וראה דברי רש""י בספר בראשית (יח, יט ד""ה כי ידעתיו). (פ' וירא תש""ס)"
	@22לג	"<b>רש""י ד""ה ארבעים שנה, לא מת אחד מהם פחות מבן ששים... וכשנכנסו לשנת ששים, מתו אותם של בני עשרים. ע""כ.</b> כלומר רק כשהגיעו בני ה־כ' של עכשיו לשנתם ה־ס', מתו. וטעם הדבר מבואר ב""ספר הזכרון"": המיתה קודם שישים נחשבת כמיתת כרת (""ונכרתה הנפש ההיא מעמיה"") והם לא נענשו בכך. (פ' בהעלתך תשנ""א)"
	@22לד	"<b>""...יום לשנה יום לשנה"".</b> כך למדו חז""ל במסכת חגיגה (ה ע""ב): וכי ארבעים שנה חטאו, והלא ארבעים יום חטאו? אלא לומר לך כל העובר עבירה אפילו יום אחד בשנה מעלה עליו הכתוב כאילו עבר כל השנה כולה. ע""כ. וקשה לי: לכאורה היה צריך לומר 'שנה ליום שנה ליום'. וכבר שאלתי כן על לשון רש""י למעלה (יג, כה) ולא עליו השאלה. לפי שעה לא מצאתי מי שיעיר על זה. (פ' בהעלתך תשנ""א)"
		"וראה ""כלי יקר"" על אתר השואל כך ואף מוסיף לשאול מכח מידה טובה המרובה על מידת פורענות, ועוד, ומשיב כי יום זה בו חטאו המרגלים, ט באב היה, וקבעוהו יום בכיה לדורות, לכן בכל ט באב היו קוברים מתיהם (ראה תענית כט ע""א), ולכן נאמר ""יום לשנה"" - בכל שנה ישראל נושאים עוונותיהם יום אחד. דומה שזו גם כוונתו של ר""ע ספורנו כאן. (פ' שלח תשנ""ו)"
	@22לו	"<b>""...להוציא דבה על הארץ"".</b> מפרשי התורה הרבו לדבר על טיב חטאם של המרגלים ובני דורם, ולעניות דעתי יש כאן שלושה שלבים - החטא שבשילוחם (דברים א, כב), הוצאתם את דיבת הארץ שבכאן ומאיסת הארץ: ""וימאסו בארץ חמדה לא האמינו לדברו"" (תהלים קו, כד), ומסתבר שבדבר אחרון זה נטלו חלק רוב העם. ולא ידעתי למה מפרשי התורה אינם מביאים את פירושו של דוד מלך ישראל. ושמא זה משום ש""וימאסו"" כולל בתוכו את האחרים. (פ' שלח תשמ""ט, תשנ""ג, תשנ""ח, תשנ""ט - מלון קרלטון ים המלח) הערת הרב איתן שנדורפי שי': עיין רמב""ן (למעלה יד, א) שהביא את הפסוק מספר תהלים."
		"וראה מה שכתבתי להלן (מ, ד""ה כי חטאנו). (פ' בהעלתך תשס""א)"
		"<b>רש""י ד""ה במגפה לפני ה', ...ונשתרבב לשונם עד טבורם וכו'.</b> אף פעם לא הבינותי ולא מצאתי הסבר ליצירה דמיונית זו שחז""ל מציירים כאן (סוטה לה ע""א, וכן תרגום יונתן בן עוזיאל) ובמקרים דומים, שהרי זו בריאה מיוחדת, ומה היא מוסיפה לאמונה, ליראת שמים ולכל מה שהוא יתברך דורש מאיתנו. כלום ריבוי ניסים מחזק את אלה? (פ' שלח תשמ""ז) וראה ""כלי יקר"" שכתב: לפי שנאמר ""זורו רשעים מרחם תעו מבטן דוברי כזב"", והתינוק כשהוא במעי אמו אז הטבור עומד במקום הפה כי פיו סתום וטבורו פתוח, ומאחר שגם בבטן תעו דוברי כזב, דומה כאילו גם במעי אמם פיהם פתוח לומר כזב ושקר, ושם הטבור במקום הפה, על כן נשתרבב לשונם עד טבורם לפי שבכל פה אכלו וכילו את הארץ בלשון שקר שלהם, ונראה העונש בשתי מקומות אלו כי הם מקום החטא. דבר אחר: לפי שארץ ישראל נקרא ""טבור הארץ"" (יחזקאל לח, יב) כי היא באמצע הישוב כמו הטבור שבאמצע הגוף, על כן נראה העונש במקום טבורם לפי שסיפרו לשון הרע על ארץ זו היושבת על טבור הארץ. ע""כ. וב""באר מים חיים"" מבואר ענין התולעים על פי דברי חז""ל (מכילתא דרשב""י יד, י) ""תולעת אין כוחה אלא בפה"" (שכן אין לה ידים ורגלים) - יבואו אלו שכוחם בפיהם ויפרעו מאותם שחטאו בפיהם (ראה ""גור אריה"")."
		"<b>רש""י ד""ה וישבו וילינו עליו, ...כל הוצאת דיבה לשון חינוך דברים שמלקיחין לשונם לאדם לדבר בו... וישנה לטובה וישנה לרעה וכו'.</b> ראה ר' אברהם ברלינר על אתר (אות ט) שכתב: מלקיחים הוא בלשון הכתוב ""הלֹּקחים לשונם"" (ירמיה כג, לא) ושם פירש רש""י - המלמדים לשונם לומר שקריהם. (פ' שלח תשמ""ו)"
		"וראה רמב""ן (פסוק לז וביאורו לספר בראשית לז, ב) המבחין בין מוציא דיבה ומביא דיבה. מביא דיבה הוא האומר אמת, ומוציא דיבה הוא האומר שקר. (פ' שלח תשמ""ח)"
		"ועתה לא ידעתי על מה מוסבת תיבת ""עליו"", כלום על משה הלינו? (פ' שלח תשס""ג)"
	@22לז	"<b>""מוצאי דבת הארץ"".</b> השווה דברי רש""י להלן (כא, ו ד""ה וינשכו את העם), וראה שם. (פ' בלק תשמ""ט)"
	@22לח	"<b>רש""י ד""ה ויהושע וכלב חיו, ...אלא מלמד שנטלו חלקם של מרגלים בארץ וקמו תחתיהם לחיים. ע""כ.</b> כלומר הם נטלו נחלת המרגלים המפוזרת בין כל השבטים, בנוסף על נחלתם הטבעית שלהם, וכלב קיבל בנוסף גם את חברון! שהרי אין לומר שהפסידו את חלקם המגיע להם מכל מקום. וראה בבא בתרא (קיז ע""ב) ורשב""ם שם (ד""ה היה מבאי הארץ). ועתה קשה לי, מכח איזה דין ירשו את נחלת עשרת המרגלים, ולא ירשו יורשיהם. ויש מקום לשאול, משום שאין כאן ציווי שכך צריך להיות, כי אם עובדה שכך היה. (פ' שלח תשמ""ט) וראה ""תורה תמימה"" על אתר. לדבריו, העובדה שהמרגלים איבדו את חלקם לדורות בארץ נלמדת מהפסוק ""אבינו מת במדבר והוא לא היה בתוך העדה"" (כז, ג), ודרשו (בבא בתרא קיח ע""ב) ""זה עדת מרגלים"", משמע שאם היה בעדת המרגלים, לא היו טוענות בנותיו על חלק ירושתן, כי בדין הוא שאיבד חלקו."
		"ותמוה שכאן בדברי משה באים השניים בסדר הפוך מזה שבדברי ה' בפסוק ל. (פ' שלח תשנ""ח)"
	@22מ	"<b>""וישכמו בבקר"" וגו'. </b>צריך לומר שמדבר פארן זה שישבו בו (יב, טז), היה ממש על הגבול עם ארץ ישראל, שאם לא כן, מהי הפגנת הרצון הזו להילחם ולכבוש? וראה דברים (א, מא-מה). (פ' דברים תשנ""ג)"
		"<b>רש""י ד""ה כי חטאנו, על אשר אמרנו, ""הלא טוב לנו שוב מצרימה"". ע""כ.</b> כלומר מאחר שידענו שחטאנו בהימנעותנו מלעלות, לכן אנו מבקשים עכשיו לתקן את מעשינו ולעלות (באר יצחק). (פ' בהעלתך תשס""א)"
	@22מד	"<b>""ויעפלו לעלות אל ראש ההר"".</b> זכורני כד הוינא טליא התגנב אלינו שיר ""ציוני"" (ל""ע) שפזמונו היה ""העפילו, העפילו, אל ראש ההר העפילו"", ומורי ורבי הרב יונה מרצבך זצ""ל אסר לשיר אותו! כך בחוץ לארץ, אך גם בארץ היו לו הערות באשר לחילון מונחים של קדושה, כגון חשמל, משכן, היכל. (פ' שלח תשנ""ח) בהקשר זה יפים דבריו של הרב חנן פורת ז""ל בשם ר' צדוק הכהן מלובלין במאמרו ""המעפילים שנכשלו... והמעפילים שהצליחו"" (מעט מן האור, במדבר עמ' 125), וכה דבריו: לדעת ר' צדוק (צדקת הצדיק אות מו) היה במעשה המעפילים ביטוי כן לרצונם לתקן את חטא המרגלים ולעלות ארצה, ולפי תומם סבורים היו שהתנגדותו של משה נועדה לנסותם כדי לראות האם ירהיבו עוז בנפשם ואף יתאזרו בחוצפה שיש בה ממידת המלכות כדי לעלות ארצה מתוך גילוי רצונם העצמי, אף נגד דבר ה'... נשאלת השאלה: במה טעו? על כך עונה ר' צדוק תשובה קצרה: ""והם לא הצליחו בזה מפני שאכלוה פגה""... בפרשת המעפילים נובעת הבוסריות מצד תשובתם החפוזה, והתנערותם 'צ'יק צ'ק' ממעשה המרגלים וממאיסת ארץ חמדה, כאילו היה זה דבר של מה בכך וניתן למחקו כלאחר יד..."
		"בנקודה זו ניתן היה לכאורה לסתום את הגולל על מעשה המעפילים... אך הנה נחה הרוח על ר' צדוק, והוא חותם את תורתו בדברי חזון הגובלים בהשראה נבואית מדהימה: ""...בעקבתא דמשיחא חוצפא יסגא, שאז הוא העת לזה (למעפילים)... ולכך אמר להם משה 'והיא לא תצלח', נראה שעצה הוא, אלא שלא תצלח [עתה]. ודייק ""והיא"", שבכל מקום דרשו רבותינו ז""ל ""היא ולא אחרת"", שיש זמן אחר שמצליח והוא זמננו זה, שהוא 'עקבי משיחא'""."
		"...הנה עומד לו, לפני למעלה ממאה שנה, אדם הספון בבית המדרש ופרוש מהוויות העולם, ונושא מדברותיו על 'המעפילים' בני דור התקומה שיום יבא ויעפילו לארץ ואף יתרוננו וישירו: ""העפילו, העפילו, אל ראש ההר העפילו"". ע""כ. וראה דבריו של הרב אלחנן סמט שי' בעיוניו לספר במדבר (סדרה שניה עמ' 199)."
@11טו	@22ב	"<b>רש""י ד""ה כי תבאו, בישר להם שיכנסו לארץ. ע""כ.</b> לכאורה הכוונה לומר שהבנים יכנסו לארץ, שהרי לא חל כל שינוי בגזירה שנגזרה עליהם. אבל עצם סמיכות פרשיות זו מזעזעת היא בקוטביותה - מכאן גזירת מוות לציבור כולו ומכאן מצוה לדור שאחריו. ואולי לרמוז לכך התכוון רש""י בהערתו. (פ' שלח תשנ""ד) ולפי ""דעת זקנים מבעלי התוספות"" כששמעו ישראל גזירתו של הקב""ה אמרו: 'אוי לנו, לעולם לא נכנס לארץ, כי לסוף ארבעים שנה נמי, אם אנו חוטאין יגזור גזירה אחרת ואם כן אין לדבר סוף', אמר להם הקב""ה: 'בודאי לאחר ארבעים שנה תבואו אל הארץ'."
		"המנחה עשויה מפרי הארץ שאינו מצוי במדבר - סולת, שמן ויין, ועל כן צריך לומר בה ""כי תבאו"" וגו'. (פ' שלח תשנ""ו)"
		"וזה עולה בקנה אחד עם דברי רש""י הנ""ל, ואף מבאר במידת מה את מקומה של פרשת המנחות דווקא כאן, כי עכשיו היו זקוקים לבשורת הארץ ביותר. (פ' שלח תשנ""ח) הערת ר' זאב נוימן שי': והגרצ""י קוק בשיחותיו (במדבר עמ' 141) הסביר, שמתוך כשלון חטא המרגלים מתברר ענין ארץ ישראל על ידי נסכים שהם פרי אדמת ארץ ישראל. עיין שם."
		"אך הנה בדפו""ר אין הערה זו. (פ' שלח תש""ס) ובאמת מחלוקת תנאים היא (במסכת קידושין לז ע""ב) אם מצוות נסכים תלויה בביאת הארץ - רבי ישמעאל סובר שבמדבר הקריבו נסכים רק בקרבנות ציבור, אבל יחידים לא הביאו נסכים עד שנכנסו לארץ, ורבי עקיבא סובר שבני ישראל הקריבו נסכים במדבר ואף יחידים. ומה שנאמר ""כי תבאו"" היינו לרבות שגם כשיבואו לארץ וְיוּתְּרוּ הבמות ויוכל כל אחד ואחד להקריב קרבנותיו בכל מקום שירצה כמפורש בספר דברים (יב, ח-יד), יקריבו נסכים אף בבמת יחיד. ובאשר להִמצאות סולת, שמן ויין במדבר ראה מש""כ בספר שמות (ראש פרשת תצוה)."
		"<b>רש""י ד""ה ועשיתם אשה, אין זה ציווי וכו'. </b>והנה מיד אחרי זה, בד""ה לפלא נדר או בנדבה, אומר רש""י - ""או שתעשו האשה בשביל חובת מועדיכם שחייבתי אתכם לעשות במועד"". והרי עולה וזבח של המועדים חובה הם, כמובן. וזה קצת קשה. (פ' שלח תשמ""ט) הערת הרב איתן שנדורפי שי': אין זה קשה. כוונת רש""י לומר שהמילים ""ועשיתם אשה"" אינן באות לצוות דבר חדש, ואמנם יש חובה להקריב במועדים, אך חובה זו נלמדת מפסוקים אחרים."
	@22ג	"<b>""...לפלא נדר או בנדבה או במעדיכם"".</b> הבי""ת שבשני המושאים האחרונים אינה מובנת לי, אך לפי שעה לא מצאתי מי שנדרש לזה. (פ' שלח תשס""ו)"
		"<b>רש""י ד""ה לפלא נדר או בנדבה, או שתעשו האשה בשביל חובת מועדיכם, שחייבתי אתכם לעשות במועד. ע""כ. </b>ראה רא""ם. לדבריו, כוונת רש""י לומר שהמילה ""לפלא"" אינה מוסבת על ""במועדיכם"", אלא רק על ""נדר או נדבה"", שכן קרבנות המועדים - אין צריך להפליאם־להפרישם בנדר, כי קיימת חובת הקרבה. ושיעור הכתוב: כאשר תקריבו נדר או נדבה שנדרתם או קרבן המועד שחוייבתם. (פ' שלח תשנ""ג)"
	@22ד	"<b>רש""י ד""ה והקריב המקריב, ...המנחה כליל, והשמן נבלל בתוכה, והיין לספלים, כמו ששנינו במסכת סוכה. ע""כ.</b> במסכת סוכה (מח ע""א) אין אלא עניין הספלים שעל גבי המזבח. ושונה מנחה זו משאר המנחות הבאות כקרבנות בפני עצמם ולא נלוות לשלמים. המנחות הבאות עם הקרבנות נקרבות כליל על המזבח. מה שאין כן המנחות הבאות בפני עצמן, כגון מנחת חוטא או מנחת הסולת המחבת והמרחשת, בהן, הקומץ בלבד מוקטר על המזבח, והשאר נאכל לכהנים. וראה רמב""ם (הלכות מעשה הקרבנות יב, ט). (פ' שלח תשנ""ו)"
	@22ה	"<b>""...תעשה על העֹלה או לזבח"".</b> לא ידעתי, למה הכתוב משנה את מילת היחס מן ""על"" ל""ל"". ולכאורה צריך לומר גם כאן את התירוץ הכולל - גיוון הלשון. על כל פנים, השאלה דומה לזו ששאלתי למעלה (בפסוק ג). (פ' שלח תשנ""ו) וראה חזקוני על אתר שכתב: על העֹלה או לזבח - למה נאמר? אלא לפי שנאמר למעלה (בפסוק ג) ""ועשיתם אשה עולה או זבח"" שומע אני שאם אמר 'הרי עלי עולה, הרי עלי מנחה, הרי עלי שלמים', יביא נסך אחד לשניים, תלמוד לומר ""על העֹלה או לזבח"", מגיד שמביא לזה בפני עצמו ולזה בפני עצמו (ראה מנחות צא ע""א)."
	@22ו	"<b>רש""י ד""ה או לאיל, ...ורבותינו דרשו, ""או"" לרבות את הפלגס לנסכי איל (חולין כג ע""א). ע""כ.</b> ראה הגדרת הפלגס ב""שפתי חכמים"" (אות ז). יוצא שהיו מקיימים - וחייבים לקיים - רישום מדויק של תאריכי הלידה של בהמתם, הרבה יותר מאשר תאריכי הלידה של בניהם, השווה רמב""ן כשדן בגיל יוצאי הצבא (למעלה ח, כד) ויום הולדת. וראה גם רש""י לפסוק יא ד""ה איל - בן יג חודש ויום אחד! (פ' שלח תשנ""ו, תשנ""ח) הערת ר' גרשון באס שי': ולפי הגמרא בזבחים (כה ע""ב) מונים גם שעות בקדשים, וכך פסק הרמב""ם (בהלכות מעשה הקרבנות א, יג): שעות מונין לקדשים, ואם הוסיפו שעה אחת או פחתו שעה פסולין. כיצד? קרבן שמצוותו להיות בן שנה, אם הוסיף על השנה שעה אחת - נפסל, אפילו היה בן שנה בשעת שחיטה והוסיף על השנה בשעת זריקה - נפסל, עד שיהיה בן שנה עד שעת זריקה. וכן בכל הזבחים. ע""כ."
	@22ח	"<b>""וכי תעשה בן בקר... והקריב על בן הבקר"" וגו'.</b> לא ידעתי טעמו של המעבר מגוף שני לשלישי - וכי תעשה, אתה, מיהו זה אשר יקריב? ושמא זה מוסב על הכהן? (פ' שלח תשמ""ז, תשנ""א) וראה רש""ר הירש שכתב: והוא קיצור במקום ""והקריב המקריב""."
	@22יא	"<b>רש""י ד""ה או לשה, בין שהוא בכבשים בין שהוא בעזים. כבש ושה קרויים בתוך שנתם וכו'.</b> לכאורה היה צריך לומר: ...בעזים בתוך שנתו הראשונה קרוי שה. כלומר ""כבש ו'"" מיותר לגמרי ואף מטעה, שהרי עניינו של רש""י הוא להסביר ש""שה"" הוא שם משותף לכבש ולעז בשנתם הראשונה. ובא הכתוב כאן ללמדנו שהנסכים (האמורים בפסוק ה) הקרבים עם הכבש קרבים גם עם שה עזים. (פ' שלח תשמ""ו) הערת הגר""א נבנצל שליט""א: עז, גם אחר שנתו, קרוי שה."
	@22יב	"<b>""לאחד"".</b> המילה מיותרת לכאורה אחרי שבפסוק הקודם נאמר ""האחד... האחד"". וראה ""העמק דבר"" שכתב: האי ""לאחד"" מיותר, ובא ללמדנו שאם אין לציבור נסכים בשביל כל המספר, יכולין להביא עתה לאחד, ומחר כשישיגו יביאו עוד, עד שיהיה כמספרם. (פ' שלח תשנ""ח)"
	@22יד	"<b>""...גר או אשר בתוככם לדרתיכם"".</b> דינו של הגר לענין הקרבת מנחות ונסכים שווה לזה של האזרח בישראל, והגר כולל גם גר שהתגייר מזמן וכעת הוא ""בתוככם"", וכן כל גר שיצטרף אי פעם בעתיד. (פ' שלח תשנ""ב)"
		"ארבע פעמים נאמר כאן שדין גר כדין אזרח לעניין הקרבנות, ואלו הן: (א) ""כאשר תעשו כן יעשה"". (ב) ""חקה אחת לכם ולגר הגר"". (ג) ""ככם כגר"". (ד) ""תורה אחת"" וגו'. וכולי האי למה? כלום לא די בפעם אחת? ותמוה שאין זה מעורר כל תמיהה ב""מקראות גדולות"". (פ' שלח תש""ס)"
	@22טו	"<b>""חקה אחת... תורה אחת ומשפט אחד"".</b> יש כאן חזרה תמוהה. לפי ""דעת מקרא"" שני הביטויים הם שני נימוקים שונים להקרבת המנחה והנסכים של הגר: (א) ""חקה אחת"" - יש שוויון מוחלט ונצחי כלפי החוק בין האזרח ובין הגר. (ב) ""תורה אחת ומשפט אחד"" - הגר שהתגייר קיבל על עצמו עול תורה ומצוות, ומאז ואילך המצוות החלות על ישראל חלות גם עליו. (פ' שלח תשנ""ח)"
		"<b>""הקהל חקה אחת לכם ולגר הגר"" וגו'. </b>לכאורה זוהי פניה־קריאה אל הציבור המצטווה, ומכל מקום, כל הפניות שבפרשה זו, מהתחלתה, שונות הן, יש כאן גוף שני, שלישי, יחיד, רבים, עקיף ואפילו מעין מופשט כמו כאן. וצריך עיון, כי דומה שזה יותר מן השינויים הרגילים. (פ' שלח תשנ""ה)"
	@22יח	"<b>רש""י ד""ה בבאכם אל הארץ, ...משנכנסו בה ואכלו מִלַחמה, נתחייבו בחלה. ע""כ.</b> הלשון ""ואכלו מלחמה"" קשה, שהרי חייבים להפריש חלה לפני שיאכלו, וכמפורט בדיבור הבא. על כל פנים, הכוונה לומר - מיד עם הכניסה לארץ. (פ' שלח תשנ""ו, תש""ס) וראה ""משכיל לדוד"". לדבריו, רש""י מרמז כאן לכך שלא נזדמנה לישראל מצוות חלה מיד כשעברו את הירדן ונכנסו לארץ (ב־י' בניסן - יהושע ד, יט), כי עדיין היו ניזונים מן המן עד שישה עשר בניסן שאז הקריבו את העומר והתחילו להסתפק מתבואת הארץ (יהושע ה, יא-יב)."
	@22כא	"<b>רש""י ד""ה מראשית ערסתיכם, למה נאמר? לפי שנאמר (בפסוק כ) ""ראשית ערסתכם"", שומע אני ראשונה שבעיסות, תלמוד לומר ""מראשית"" - מקצתה ולא כולה. ע""כ. </b>מקור הדרשה בספרי. על כל פנים, הדרשה קצת קשה, שהרי לכאורה יכול היה פסוק כ לומר ""מראשית"", והכל יבוא על מקומו בשלום. (פ' שלח תשמ""ט) וראה ""גור אריה"" שאילו נאמר רק ""מראשית ערסתיכם"" הייתי אומר שאין נותנים אלא מקצת מן העיסה הראשונה ולא כולה, ואילו שאר העיסות פטורות לגמרי, לכן אמר הכתוב שניהם ""ראשית"" ו""מראשית"" שנראים כתרתי דסתרי אהדדי, ועל כרחך תפרש ""ראשית"" שהכוונה בו תחילת האכילה ולא עיסה הראשונה."
	@22כב	"<b>רש""י ד""ה וכי תשגו ולא תעשו - ד""ה וכי תשגו וגו'.</b> תמיהני על סדרם של שני דיבורים אלה שלכאורה צריך היה להיות הפוך - תחילה יש לומר שאכן מדובר כאן בעבודה זרה (דיבור ב), ורק אחרי כן יש מקום לדבר אודות השוני שבאיסורה. (פ' שלח תשנ""א)"
		"<b>רש""י ד""ה אשר דבר ה' אל משה, ""אנכי"" ו""לא יהיה לך"" - מפי הגבורה שמענום (הוריות ח ע""ב) וכו'.</b> הרי זו הוכחה נוספת לכך שפסוקנו מדבר בעבודה זרה, והיא: שני לשונות שונים נאמרו כאן בזה אחר זה: ""אשר דבר ה' אל משה... אשר צוה... ביד משה"". מהלשון ""דבר ה'"" משמע שישראל היו שומעים את דיבור הקב""ה בשעה שנאמר למשה. ואילו הלשון ""צוה ביד..."" משמעו שהציווי נמסר ביד משה לאומרו לישראל. מכאן ראיה ש'נעשתה בשגגה' האמורה כאן בפרשה, היא אכן עבודה זרה, שכן שני הדברות הראשונים המדברים בענין עבודה זרה - מפי הגבורה שמענון, שנאמר ""אחת דבר אלקים שתים זו שמעתי"" (תהלים סב, יב). (פ' שלח תשנ""ז)"
	@22כג	"<b>""את כל אשר צוה ה'... מן היום אשר צוה ה' והלאה לדֹרֹתיכם"".</b> לכאורה משמע מכאן שתורה - מגילות מגילות ניתנה, וצריך לעיין בסוגיה, אם פסוק זה מובא בהקשרה. (פ' שלח תשנ""ז) וראה מש""כ למעלה (ט, ח)."
		"<b>רשב""ם ד""ה מן היום אשר צוה ה' והלאה, ...כי הם ראשונות. ע""כ.</b> קצת קשה לומר כן, שהרי ניתנו להם מצוות עוד קודם לכן, במרה. (פ' שלח תשנ""ו) וראה דברי רשב""ם גם לבראשית (כו, ה) ושמות (טו, כה-כו). גם שם מבואר שהמצוות לבני ישראל מתחילות רק בעשרת הדברות. כלומר, רשב""ם, מתוך נאמנותו לפשוטו של מקרא, אינו נוקט כדברי חז""ל שבמרה נצטוו על ג' מצוות (ראה רש""י שמות טו, כה)."
	@22כט	"<b>""האזרח... ולגר..."".</b> אות־השימוש למ""ד רק בשם השני, וזה תמוה. ולא כמו למעלה (בפסוק טו) ""לכם ולגר הגר"". (פ' שלח תשנ""ח)"
	@22ל	"<b>רש""י ד""ה מגדף, מחרף, כמו וכו'. ועוד דרשו רבותינו וכו'.</b> תיבת ""ועוד"" שברש""י תמוהה, וראה ""שפתי חכמים"" (אות ר), והוא קצת מאולץ. ועיקר הדברים, רש""י בא לפרש, במה הכתוב מדבר, אם בנושא הפרשה, דהיינו עבודה זרה, אם בברכת ה', ואכן מחלוקת בדבר בין רבי אלעזר בן עזריה וחכמים (כריתות ז ע""ב). ומכיוון שלכאורה פשוטו של מקרא הוא שמדובר בעבודה זרה, צריך רש""י להסתמך על דעת חכמים. ומכל מקום קשה, מה דחפו לפרש כך. וצריך עיון. (פ' קרח תשמ""ח) וראה רא""ם שאין כאן פירוש נוסף אלא רש""י מביא ראיה נוספת לדבריו שגידוף הוא ענין חרפה, שהרי פסוק זה דרשוהו חכמים על המברך את השם."
	@22לב	"<b>רש""י ד""ה ויהיו בני ישראל במדבר וימצאו, בגנותן של ישראל דבר הכתוב, שלא שמרו אלא שבת ראשונה, ובשניה בא זה וחללה (ספרי קיג). ע""כ.</b> במילים ""ויהיו בני ישראל במדבר"" אין כל חידוש, שהרי יודעים אנו שכל ארבעים השנים הלכו ישראל במדבר. מיתור זה למדו חז""ל שמעשה זה היה בתחילת ביאתם למדבר. כלומר דרשה זו מבוססת על ""אין מוקדם ומאוחר בתורה"". מכל מקום לא מצאתי כל רמז שאמנם זוהי השבת השניה, ולפחות היה צריך לומר באיזו שבת מדובר - שבת שאחרי הציווי במרה (שמות טו, כה), שבת שאחרי הציווי שבא כשניתן להם המן במדבר (שם טז, כה-ל) או השבת שבאה לאחר מתן תורה (שם כ, ח-יא)? ועוד: אם אכן מדובר באחת משבתות אלה, עדיין קצת קשה, הרי במדבר היו כבר לפני אלה? ועוד יותר קשה: לפי דברי רש""י להלן (פסוק לד ד""ה כי לא פֹרַשׁ מה יעשה לו), מבואר שידעו שמחלל שבת הוא במיתה מן האמור בשמות (לא, יד) ""מחלליה מות יומת"", וזה מאוחר יותר מכל אלה? (פ' שלח תשנ""ג) אכן נחלקו הדעות באיזו שבת מדובר. יש מפרשים שהכוונה לשבת השניה שלאחר הציווי במרה, והשבת הראשונה שלאחר ציווי זה חלה בט""ו באייר שבו נסעו מאילים למדבר סיני (רש""י שם טז, א). (""באר בשדה""). יש מפרשים שהכוונה לציווי הנאמר בפרשת המן, דהיינו שבערב שבת הראשונה לאחר שניתן להם המן נצטוו על שמירת השבת, ואותה שבת לא חיללו, שנאמר ""וישבתו העם ביום השבִעי"" (שמות טז, ל) (""גור אריה""). ויש מפרשים שהכוונה לשבת שניה שלאחר מתן תורה (""ספר הזכרון""). ובאשר לקושיה מדברי רש""י להלן (פסוק לד), ראה ""גור אריה"" שהגם שמעשה המקושש אירע בשנה הראשונה לצאת ישראל ממצרים, לא נצטוו לסוקלו עד לאחר שנה שניה."
		"ועוד קשה, שלהלן (לג, ד""ה המֹצאים אֹתו מקֹשש) אומר רש""י שהתרו בו המוצאים אותו - כלום אפשר להתרות בלא לומר איזו מיתה? והרי מתשובת הקב""ה למשה רבנו ע""ה (בפסוק לה - ""מות יומת האיש"") יוצא שלא רק על סוג המיתה לא ידעו, אלא אף על כך שדינו מיתה לא ידעו. (פ' בהעלתך תש""ן - בלימוד בגני־טל, תשנ""א, תשנ""ב - עם ר' בנציון קריגר שי', תשנ""ט) הערת ר' חזקי פוקס שי': לפי רש""י (בפסוק לד) ידעו שדינו של המקושש למיתה, אך הסתפקו באיזו מיתה חייב. לפי זה יכולים היו להתרות בו ולומר: ""מעשה זה, יש בו חילול שבת, והוי יודע שהמחלל שבת דינו במיתה"". והוסיף הגר""א נבנצל שליט""א: מחלוקת היא במסכת סנהדרין (פ ע""ב) אם מספיק שהמתרה יזהיר שחייבים על מעשה זה מיתת בית דין (תנא קמא) או שעליו לפרט באיזו מיתה נהרג (רבי יהודה). ושם מבואר שתנא קמא למד ממקושש, שבהתראתו לא פורט באיזו מיתה נהרג, שהרי לא ידעו דינו."
	@22לח	"<b>רש""י ד""ה ועשו להם ציצת, על שם הפתילים התלוים בה, כמו וכו'. </b>לא ברור לי, על מה מוסבת תיבת ""בה"" שברש""י, על ""ציצת""? והרי הפתילים אינם תלוים בציצית כי הם הציצית, ושמא התיבה ""בה"" כינוי לכנף? (פ' שלח תשל""ב) הערת ר' חזקי פוקס שי': לשאלה זו נדרש בעל ""ספר הזכרון"". לדבריו, תיבת ""בה"" שברש""י מוסבת על הגדיל והחוטים ולא על הבגד. כלומר נאמר ""ועשו להם ציצת"" - באופן פשוט משמעות המילה ""ציצת"" היא החוטים המציצים מן הגדילים, אלא שכאן נאמר ""ועשו להם ציצת על כנפי בגדיהם"". מבואר אם כן שה""ציצת"" אינה רק החוטים המציצים מן הגדיל, אלא הגדיל והחוטים גם יחד. לכן מבאר רש""י שאמנם המשמעות הפשוטה של ""ציצת"" היא החוטים המציצים, אלא שחוטים אלה, כיוון שהם עיקר הציצית ואף באורכם נוטלים שני שלישים מן האורך, לכן גם כשהתורה מדברת על חלק הגדילים עם חוטיהם היא מכנה אותם ""ציצת""."
		"<b>""...על כנפי בגדיהם..."".</b> בשיעורו, בליל יום חמישי, ביקש הגאון ר' אשר וייס שליט""א לומר שכל בגד שאינו עשוי או צמר או פשתים לפחות ברובו, אינו חייב בציצית (ראה מנחות מ ע""ב). למדים זאת מכך שבכל התורה נאמר סתם ""בגד"" (בטומאת שרצים, בטומאת שכבת זרע, בטומאת מת ועוד), ורק בטומאת נגעים כתוב ""בבגד צמר או בבגד פשתים"" (ויקרא יג, מז), בא זה לגלות על כל מקום שכתוב בו בגד שהוא מצמר ופשתים. הרב הרחיב את הדיבור על ניילון וכדו' וגם על בגדי עור. והנה יש לכאורה מקום לשאול מבראשית (ג, כא) ""ויעש ה' אלקים לאדם ולאשתו כתנות עור וילבשם"", שהרי קשה לומר שכתונת אינה בגד. (פ' שלח תשס""ה) הערת הגר""א נבנצל שליט""א: אונקלוס שם (בספר בראשית) מתרגם ""לבושין דיקר על משך בסרהון"" (בגדי כבוד על עור בשרם) ולא 'לבושין דמשך'. כלומר כתנותיהם של אדם הראשון ואשתו לא היו עשויות מעור, כמבואר בחזקוני שם, שלא יתכן שהולבשו כתנות העשויות מעור, שכן לא היה עדיין עור בהמות בעולם, כי בו ביום נבראו הבהמות."
	@22לט	"<b>""...וראיתם אֹתו..."".</b> מוסב על פתיל התכלת המוזכר בפסוק הקודם. ומכיוון שלפי המשך הפסוק - ""וזכרתם"" וגו' הוא העיקר, הוא תכליתה של מצוות ציצית, תמוה הוא כיצד הגיעו לשכחת דרך הכנתה של התכלת. (פ' שלח תשמ""ז) נראה שלא שכחה גרמה לביטול מצוה זו, אלא חורבן בתי התעשיה של התכלת והעובדה שהתכלת אינה מעכבת בציצית, כמבואר במאמר ""התכלת בישראל"" של הרב יצחק אייזיק הלוי הרצוג (פסקים וכתבים, פרק א, שו""ת בדיני או""ח סימן ה עמ' מא. פורסם בספר ""התכלת"" של הרב מנחם בורשטין שי' עמ' 370), וכך נאמר שם: יש להניח בבטחה, שבימי חתימת התלמוד בבלי, עדיין היו ישראל משתמשים בתכלת לציצית, כי לא נזכר בשום מקום בתלמוד שהתכלת נפסקה. מאידך גיסא, בשאילתות דרב אחאי - שנתחברו בארץ ישראל בערך בשנת ד'תק""ך, אין כבר שום זכר לתכלת. התכלת של הציצית פסקה, איפוא, מישראל בין התאריכים הללו: חתימת התלמוד בידי רבנן סבוראי, בערך בשנת ד'ש""ל; וחיבור השאילתות בערך בשנת ד'תק""ך. כיבוש הארץ בידי הערבים, בערך בשנת ד'תמ""ג, גרם לחורבן המלא של בתי התעשייה הקיסריים של פורפורא (תכלת) בארץ ישראל. הזו היתה הסיבה של ביטול התכלת? יתכן! ...תעשייה זו חזרה ונוסדה אחרי הכיבוש הערבי, אלא שתקופת־הבינים ארכה יותר מדי, והיהודים לא עשו עכשיו, כנראה, שום נסיון להחיות את התכלת... השפיעה על כך ההפסקה הממושכת שחלה בשלשלת הקבלה בענין זה (התכלת). ויתכן, שקביעת ההלכה שהתכלת אינה מעכבת בציצית (מנחות לח ע""א), אף היא גרמה במידה מרובה לביטול מצוה זו למעשה. ע""כ."
		"ואולי גם צריך לשאול: (א) אם בציצית שלנו, דהיינו בלא תכלת, אכן מקיימים את המצוה כהלכתה, ואם לאו למה קושרים ציצית שאינן כהלכה ולמה מברכים על מצוה שאולי אינה נעשית כהלכתה? (ב) האם זה דומה למניח רק תפילין של יד כשאין לו של ראש? (ג) האם זו מצוה דאורייתא? (פ' שלח תשס""ה) על שאלות אלו השיב הרב יעקב אפשטיין שי' במאמרו ""תכלת מסופקת - דינה בציצית"" (""חבל נחלתו"", א, סימן א פרק ג, עמ' 23), וכה דבריו: נחלקו התנאים האם תכלת ולבן מעכבים זה את זה או לא? (מנחות לח ע""ב): רבי פוסק שמעכבים, וחכמים חולקים וסוברים שאין מעכבים. הרז""ה (שבת דף יא ע""ב בדפי הרי""ף) וכן דעה אחת שהובאה בעיטור (בהלכות ציצית) ובמאירי (שבת כה ע""ב ד""ה זו היא) פסקו כרבי, אולם שאר הראשונים פסקו כרבנן (רבנו חננאל, רי""ף ורש""י, רמב""ם בהלכות ציצית פ""א ה""ד, טור סימן יג, סמ""ג עשין כ). ואמנם הרז""ה (שם) סבר שאף בעל הלכות גדולות סבר כן, אך חלקו עליו (רמב""ן במלחמות שם). לשיטת הרז""ה (""בעל המאור"") וסיעתו אין אפשרות לקיים את מצוות ציצית בחוטי לבן בלא תכלת ובתכלת ללא לבן, ועל כן בכל הדורות מאז שפסקה התכלת לא קיימו את המצוה מהתורה, ולדעתו מצוות ציצית ללא תכלת היא מדרבנן. ואם כן בזמן שיש תכלת ודאית אסור להטיל 'קלא אילן' מספק, שהרי אם אינו נותן את התכלת עצמה נמצא שאין ציצית לפנינו. אולם כיון שלא נפסק כדעה זו, נראה שאין צריכים לחוש לה."
		"בראש פרק התכלת (מנחות לח ע""א) שנינו: ""התכלת אינה מעכבת את הלבן והלבן אינו מעכב את התכלת"". אם נפרש את המשפט הזה כמשפט הבא אחריו: ""תפילה של יד אינה מעכבת את של ראש"", היה מתפרש דהאי לחודיה קאי והאי לחודיה קאי, דהיינו במקום שאין תכלת ישים שני חוטי לבן ותו לא (לשיטת רש""י, ולראב""ד שלושה חוטי לבן) וכן להיפך, ואם כן היה אפשר לומר שחוטים שאינם תכלת ולא לבן (כגון קלא אילן) יפסלו את הציצית כולה. אמנם רש""י פירש: ""ואף על גב דמצוה לתת תכלת ב' חוטין בציצית כדמפרש לקמן - אפילו הכי אין זה מעכב את זה, ואי עביד ארבעתן תכלת או ארבעתן לבן יצא"" וכן כתבו שאר הראשונים... עולה שעיקר המצוה הוא הימצאות ארבעה חוטים של לבן או תכלת, וציווי נוסף הוא פתיל התכלת בציצית. ע""כ. והוסיף ר' חזקי פוקס שי': באשר לשאלה (א), ראה דבריו של בעל ה""לבוש"" (או""ח סימן ח סעיף א). מדבריו עולה שישנן שתי ברכות: בזמן שהיה תכלת היו מברכים ""להתעטף בַּציצית"" דהיינו ""בציצית המיוחדות והמבוררות, והיינו תכלת, שהוא עיקר מצוות הציצית אם הוא בנמצא"", ואילו בימינו יש לברך ""להתעטף בְּציצית""."
		"<b>""וראיתם אֹתו"".</b> ""רבי שמעון בר יוחאי אומר, כל הזריז במצוה זו זוכה ומקבל פני שכינה; כתיב הכא, 'וראיתם <b>אֹתו</b>', וכתיב התם (דברים ו, יג) 'את ה' אלהיך תירא <b>ואֹתו</b> תעבֹד'"" (מנחות מג ע""ב). ואולי ""וראיתם"" זה שבכאן בא מול ""וראיתם את הארץ"" שלמעלה (יג, יח) - זה בתחילת הפרשה וזה בסופה, ועניינם של שניהם הוא דרך הראייה, כי בין המרגלים לא היתה מחלוקת באשר לעובדות, אלא בפירושן בלבד. והשווה גם לשון ""תור"" הבא בשני המקומות. ידידי ר' יוסף גולדשמידט זצ""ל העלה לא פעם את שאלת מקומה של האמונה בהכרעה פוליטית ודומה שזהו הנדון גם כאן. (פ' שלח תשמ""ה)"
		"<b>ראב""ע ד""ה אחרי לבבכם, ...והנה יהיה הציצית לאות ולסימן שלא ירדוף אדם אחר הרהור לבו וכל אשר שאלו עיניו. ע""כ.</b> אך אם כן קשה, למה ציצית מצוותה רק ביום ולא בלילה. (פ' במדבר תשמ""ט, בשעת הכנת דרשת בר־מצוה לאריאל שי')"
		<b>(בר־מצוה של אריאל שי')</b>
		"גיל בר־מצוה - יג שנה ויום אחד - הלכה למשה מסיני הוא, כפי שמעיר רש""י למשנה במסכת אבות (פ""ה, מכ""א), וכן הוא בשו""ת הרא""ש (כלל טז, א)."
		"לסעודת בר־מצוה יש מקור במדרש (בראשית רבה נג, י), וכך דרש רבי הושעיה רבה על הפסוק ""ויעש אברהם משתה גדול ביום הגמל את יצחק"" (בראשית כא, ח) - נגמל מיצר הרע. ובעל ""מתנות כהונה"" שם מבאר: כלומר בן י""ג שנה, שאז בא יצר טוב."
		"טעם לדבר מובא ב""ים של שלמה"" לרבי שלמה לוריא (בבא קמא פרק ז סימן לז), וכך הוא כותב: סעודת בר־מצוה שעושים האשכנזים, לכאורה אין לך סעודת מצוה גדולה מזו, ושמה יוכיח עליה. ועושים שמחה, ונותנים למקום שבח והודיה, שזכה הנער להיות בר־מצוה, ו""גדול המצווה ועושה"", והאב זכה שגדלו עד עתה, להכניסו בברית התורה בכללה."
		"והוסיף שם שכשהבן דורש בדברי תורה, הרי זו סעודת מצוה גם כשאין עושים אותה ביום מלאות לו י""ג שנה ויום אחד."
		"מכיוון שעיקר זמן סעודת המצוה היה ביום י""ח בסיון, וקיימת ""סכנה"" שיפריעו לאריאל בדברי התורה שלו, אומר כמה דברים בענייני דיומא - בדבר ברכת ""ברוך שפטרני"", שהרבה קולמוסים נשתברו בו."
		"ברכה זו אינה מוזכרת בגמרא. מקורה במדרש (בראשית רבה סג, י) לפסוק ""ויִגְדְלו הנערים"" (יעקב ועשו) - אמר רבי אלעזר, צריך אדם להטפל (לטפל עמו, ללמדו תורה ומצוות) בבנו עד י""ג שנה, מיכן (מכאן) ואילך צריך שיאמר ""ברוך שפטרני מעונשו של זה (שעד עתה קטן ועומד ברשות אביו, ונענש אביו על מעשיו. וכשנעשה בן י""ג שנה, בר חיוב למצוות, יצא לרשות עצמו)""."
		"נחלקו הדעות אם יש לברך ברכה זו בשם ומלכות, וכך העיר הרמ""א בהלכות ברכת שהחיינו (שולחן ערוך אורח חיים רכה, ב): ""יש אומרים, מי שנעשה בנו בר־מצוה, יברך: ברוך אתה ה' אלקינו מלך העולם שפטרני מעונשו של זה (מהרי""ל בשם מרדכי ובראשית רבה פרשת תולדות), וטוב לברך בלא שם ומלכות (דעת עצמו)""."
		"ב""מגן אברהם"" (שם) מובאים שני טעמים לברכה זו. <b>האחד </b>- כפי שכבר אמרנו, שעכשיו נפטר האב מעונשו של בנו. <b>והאחר </b>- עד עתה הבן נענש בעוון האב, וממילא יש עונש גם על האב שבנו ייענש על ידו, ומעתה שוב אין הבן נענש בעוון האב, וממילא נפטר האב מעונש של גרמא."
		"מנהג אשכנז הוא לברך ""ברוך שפטרני"" בלא שם ומלכות. השאלה היא - אימתי לברך, באיזה מקום, בפני הבר־מצוה או שלא בפניו. והשאלה תהיה קשה יותר כשמשום מה האב לא נמצא עם בנו בבר־המצוה."
		"ב""שערי אפרים"" (שער ד, סימן כה) לרבי אפרים זלמן מרגליות, נאמר: מי שנעשה בנו בר־מצוה... כשעולה בפעם הראשונה לתורה, יש לאביו לעלות אחריו ולעמוד שם עד שיסיימו הקריאה והנער מברך ברכה אחרונה, ואחר כך האב אומר ""ברוך שפטרני"". ע""כ. כלומר בפני הנער."
		"והטעם (לפי שו""ת ""יד יצחק"" ח""ג סימן שג): ...לעורר את הבן שידע, שמכאן ואילך יזהר בנפשו וילך בדרך טובים, כי אחריות האב נסתלקה מעליו."
		"וב""משנה ברורה"" (סק""ו) נפסק: ...ועכשיו נהגו שלא לברך עד שעה שהנער מתפלל בציבור בתורת שליח ציבור או שהוא קורא בתורה בשבת ראשונה, שאז נודע לרבים שהוא בר־מצוה. ע""כ. כלומר - לפניו."
		"ואולם רבי טיאה וייל (בשו""ת רבי טיאה וייל או""ח תשובה טז), בנו של בעל ""קרבן נתנאל"", מעיד שלא שמע מאביו שבירך, אף כי היה עמו, והוא עצמו פוסק, שהאב יברך בלחש, בלילה. ובשניה, כשהבן עולה לתורה."
		"וב""יד יצחק"" (שם) הכריע: יברך לעצמו ויאמר ""ברוך שם כבוד מלכותו לעולם ועד"", כמו בברכת תפילין של ראש. ובעליה לתורה יברך בלא שם ומלכות."
		"והוסיף שמכל מקום צריך שיהא הבן קרוב לאב בזמן שהלה מברך, שהרי מברך ""מעונשו של<b> זה</b>"", וכאמור בברייתא במנחות (כט ע""א): שלושה דברים היו קשין לו למשה עד שהראה לו הקב""ה באצבעו וכו'. ויש מי שאומר, שכאשר אין האב עם הבן, יברך... ""שפטרני מעונשו של בן פלוני"", בדומה לתפילה לחולה, שכאשר עומדים לידו, אין צריך לומר פלוני בן פלוני, כפי שאומרים בבית הכנסת, וכפי שאמר משה רבנו: ""רפא נא לה"". אך מחלוקת היא אם מותר לשנות מטבעהּ של ברכה."
		"ולך אריאל, שמור מקום מיוחד - בכור הנכדים. ומקומו לא רע, גם אם בשל כך אתה זוכה לקצת יותר הערות... מאבא ואמא, ממורים, ואולי גם מהסבים והסבתות. זה טוב כדי לדעת שיש מקום לשאוף ליותר טוב. והשאיפה הזאת היא חשובה כדי להתכונן לקבלת אחריות. אחריות נוספת על זו שקיבלת בימים אלה - אחריות לעמוד בבוא היום בראש שבט בישראל, מתוך אהבת תורה, עם וארץ. צריך להתכונן לאחריות זו. (פ' שלח תשמ""ט)"
		"<b>(אירוסין של רפאל ורננה שי')</b> נישואין מביאים לידי מציאות חדשה שמעלה עמה הלכות שעד כה לא היו רלוונטיות. כך, למשל, היחס לחותן, וגם הוא טעון לימוד. בהלכות כבוד אב ואם כותב הטור (יורה דעה סימן רמ), בסוף הסימן: ""...וחייב לכבד חמיו, דכתיב 'ואבי רְאֵה גם רְאֵה' (שמואל א' כד, יא)"", שכך אמר דוד אל שאול חמיו. ה""בית חדש"" (שם) מבאר: ""...ומלשון רבנו יראה שאינו חייב כי אם לכבדו כדרך שמכבד הזקנים, בקימה והידור וכיוצא"". אבל במדרש ""שוחר טוב"" (מזמור ז) איתא בהאי לישנא: ""'ואבי רְאֵה גם רְאֵה', מכאן שחייב אדם בכבוד חמיו <b>ככבוד אביו</b>... ותימה שלא כתב רבנו כן בפירוש"". על כך מוסיפים נושאי הכלים על ה""שולחן ערוך"" (יורה דעה סימן רמ, כד): ""הוא הדין דחייב לכבד חמותו וכן האשה חייבת לכבד חמיה וחמותה. ושורשה של מצוה זו מבואר בספר החינוך (מצוה לג): ""משורשי מצוה זו שראוי לו לאדם שיכיר ויגמול חסד למי שעשה עמו טובה, ולא יהיה נבל ומתנכר וכפוי טובה, שזו מידה רעה ומאוסה בתכלית לפני אלהים ואנשים""."
		"על גנותה של כפיות הטובה מצאתי דבריו של ר' מנחם מנדל כשר ב""תורה שלמה"" על הפסוק ""אשר לא ידע את יוסף"" (שמות א, ח), שם (אות פח) מובא ציטוט ארוך מ""משנת רבי אליעזר"" המסתיים במילים: ""הא למדת שכפיית הטובה הוקשה לכפירה בעיקר""."
		"כבר דיברתי בעבר (ראה שמות ז, יט) על כך שכפיות טובה היא לעניות דעתי מעין מצוות עשה, שהרי זה שמשה רבנו ע""ה לא הכה את מי יאורה של מצרים ולא את חוֹלה, לא על דעת עצמו עשה, אלא הקב""ה ציווהו כך."
		"פרשת השבוע - פרשת שלח לך - עוסקת בשילוח המרגלים וחטאם. באופי חטאם עסקו פרשנים רבים, מי בקיצור ומי באריכות (בקיצור: רש""י - דיבה. ראב""ע - העדר ביטחון בהבטחת ה'. ובאריכות: רמב""ן - חוסר בטחון בה'. עקדת יצחק - הוציאו עצמם מכלל מרגלים ונכנסו בכלל יועצים. ועוד ועוד)."
		"אבקש להביא בהזדמנות זו מדברי חז""ל (במדבר רבה טז, ז) שהמשל שבהם הוא מענייני דיומא - עסקי שידוכין: רבי יהושע אומר, למה היו דומין? למלך שזימן לבנו אשה נאה ובת טובים ועשירה. אמר לו המלך: זימנתי לך אשה נאה ובת טובים ועשירה. אמר לו הבן: אלך ואראה אותה - שלא היה מאמין לאביו. מיד הוקשה הדבר והֵרֵע לאביו. אמר אביו: מה אעשה? אם אומר לו, איני מראה אותה לך עכשיו, הוא אומר, כעורה היתה, לפיכך לא רצה להראותה. לסוף אמר לו: ראה אותה ותדע אם כזבתי לך. ובשביל שלא האמנת בי, קונם שאין אתה רוֹאָה בביתך, אלא לבנך אני נותנה. וכך הקב""ה אמר לישראל: טובה הארץ, ולא האמינו, אלא אמרו, נשלחה אנשים לפנינו ויחפרו לנו וכו'. ע""כ."
		"ועם כל זה קשה לי, למה נבוכו המפרשים בהבנת אופי החטא, הלא מקרא מלא דיבר דוד מלך ישראל - ""וימאסו בארץ חמדה, לא האמינו לדברו"" (תהלים קו, כד). ולזה סמך בכתוב: ""וטפכם אשר אמרתם לבז יהיה והבאתי אֹתם וידעו את הארץ אשר מאסתם בה"" (במדבר יד, לא). ובוודאי פירוש ""וידעו"" - ויאהבו, בניגוד למאיסה שבסיפא."
		"אסיים ואומר כי אין לך כפיות־טובה גדולה ממאיסה במתנת ה' יתברך, ואם נזכור את דברי ""משנת רבי אליעזר"", שכפיות טובה הוקשתה לכפירה, נוכל להבין טוב יותר את העונש הכבד שבו נענשו על עניין המרגלים."
		רפאל ורננה יקרים, עליכם להכיר טובה! ראשית על זה שאתם יכולים לקיים הלכה פסוקה של כבוד החותן והחותנת, דבר שאנחנו - ממן ואני - לא זכינו לו. ואתם חייבים להכיר טובה על שזכיתם לגדול בבתים של תורה ושל מעשה, מעשה של בניין הארץ (ממש) ומעשה של בניין אנשים, מעשה של בניין חברה ומעשה של בניין משפחה.
		"ברכתנו שתדעו ליתן ביטוי להכרת טובה זו למען התורה, העם והארץ, לתפארת המשפחה. (פ' שלח תשס""א)"
		<b>(שבת חתן של דוד ויעל גוטמן שי')</b>
		טוב להֹדות לה' ולזמר לשמך עליון, להגיד בבקר חסדך ואמונתך בלילות (תהלים צב, ב-ג). קבלה קבלתי מפי רבי, שמותר לחזור על דברי אמת, לכן אשוב ואומר שכגודל הקלקול שבכפיות הטובה כך גדולה מעלתה של החזקת טובה.
		"פרשת השבוע עוסקת בחטא דור המרגלים. חז""ל אומרים שחטאם של המרגלים היה בהוצאת דיבה על הארץ, אף על פי שזוהי דיבה על עצים ואבנים. ואולי יש בזה גם משום שבחה של ארץ ישראל, שהיא כמו אדם, כמושא ללשון הרע."
		"הרבה שיטות נאמרו באשר לאופי החטא, ומדי שנה קשה לי השאלה: מדוע לא פירשו המפרשים כדוד המלך ע""ה - ""וימאסו בארץ חמדה"" (תהלים קו, כד), שחטאם היה במאיסת הארץ הטובה?"
		"דומה שפירושו של דוד המלך ע""ה גם מיישב פסוק קשה (יד, לא) - ""וטפכם אשר אמרתם לבז יהיה, והבאתי אֹתם ויָדעו את הארץ אשר מאסתם בה"". מה פירוש ""ויָדעו""? אין זה כי אם הניגוד של ""אשר מאסתם"" ובלשונו של דוד המלך ע""ה - ""וימאסו בארץ חמדה"". מאיסה היא דבר מכוער, דבר מאוס - כפיות טובה השנואה בעיני ה'. תיקונה הוא בהיפוכה - בהכרת טובה. ""וידעו"" כאן במשמע ""כי ידעתיו למען אשר יצוה את בניו ואת ביתו אחריו ושמרו דרך ה'"" וגו' (בראשית יח, יט). וכמבואר ברש""י שם: כי ידעתיו - לשון חיבה, כמו ""מוֹדע לאישה"" (רות ב, א)... שהמחבב את האדם, מקרבו אצלו ויודעוֹ ומכירו וכו'."
		"משפחת גוטמן, אנשי שילה, וגם אנו, ""בורגני ירושלים"", זוכים לישב בארץ חמדה. ברכתנו לזוג הצעיר, שיזכו להקים בית נאמן בארץ חמדה, בית של אהבה ואחווה, שלום ורעות."
		"באשר למעלת החזקת טובה, שאלתי את עצמי לא פעם: מדוע אין אומרים ""מזמור לתודה"" בשבת ויום טוב, בימי הפסח, בערב הפסח ובערב יום הכפורים - וכי מפני שאין מקריבים תודה במקדש בימים אלו, פטור האדם מלומר 'תודה'?!"
		"(וראה ""ערוך השולחן"" אורח חיים רפא, ד המביא שאלה זו בשם הטור, וכה דבריו: ובשבת אין אומרים מזמור לתודה לפי שתודה אינה קריבה בשבת, והטור מתרעם בזה לפי שאין אומרים זה לשם קרבן אלא לשם הודאה [בית יוסף], ומכל מקום כך המנהג הפשוט ואין לשנות. ע""כ)."
		"והנה, לימדוני שאחינו המתפללים בנוסח עדות המזרח אומרים ""מזמור לתודה"" גם בימי הפסח, בערב הפסח ובערב יום הכפורים."
		"כולנו מודים לה' מדי יום על ארץ חמדה טובה ורחבה שרצה להנחיל לאבותינו ולנו. דוד ויעל עושים את זה במעשה כשהם מתיישבים באיתמר. יהי רצון שבזכות גדוּלה זו של יישוב ארץ ישראל יזכו לבניין עדי עד מתוך אושר רב, לשמחת כולנו. (פ' שלח תשס""ג) הערת ר' חזקי פוקס שי': ההבדל בין העדות השונות, בענין זמני אמירת ""מזמור לתודה"", מקורו במחלוקת ראשונים באשר לזהות השיר הנאמר על קרבן תודה. לפי רש""י (שבועות טו ע""ב ד""ה תנו רבנן) ותוספות (עבודה זרה כד ע""ב ד""ה מזמורא יתמא) השיר הוא ""מזמור לתודה"". הרמב""ם (בהלכות בית הבחירה ו, יב) ורבי עובדיה מברטנורא (שבועות פ""ב, מ""ב), לעומת זאת, כתבו, שהשיר הוא ""ארוממך ה' כי דליתני"". וכך מבאר רבי חיים בנבנישתי ב""שיירי כנסת הגדולה"" (או""ח סימן רפא): בני אשכנז נוהגים כרמ""א ואינם אומרים ""מזמור לתודה"" בערב פסח, בחול המועד פסח ובערב יום כיפור (או""ח סימן נא סעיף ט). בני ספרד, לעומת זאת, נוהגים לאומרו אף בימים בהם כתב הרמ""א שאין לאומרו. והרי זו מחלוקת רש""י והרמב""ם מהו השיר הנאמר על קרבן תודה. בני אשכנז סוברים כרש""י, שהמזמור הוא ""מזמור לתודה"", והאומרו כאילו הקריב קרבן תודה, לכן אין אומרים מזמור זה בזמן שאי אפשר להקריב קרבן תודה. ובני ספרד סוברים כרמב""ם, שהשיר הנאמר על קרבן תודה הוא ""ארוממך ה'"", ו""מזמור לתודה"" הוא משום הודאה, ואפשר לאומרו גם בימים שאין מקריבים בהם קרבן תודה."
		יום הולדתו החמישים של שלומי שי'
		"ידידי ר' יהודה קיל שי' רגיל לומר בשם הרבי מחב""ד שצריך לחיות עם הזמן - עם פרשת השבוע, אך יש לי כמה סיבות נוספות לעשות זאת: (א) יש בפרשה תביעה אל כולנו: ""ושמרתם את משמרת הקֹּדש"" (יח, ה). (ב) עניין הבכורה תופס מקום מרכזי - מאתיים וחמישים האיש שהיו בכורים, מתרעמים על הבכורה שניטלה מהם וניתנה ללויים. וכן דתן ואבירם ואון בן פלת מבני ראובן, תובעים את עלבון שבט ראובן שניטלה ממנו הבכורה וניתנה ליוסף. והרי החתן דנן הוא הבכור במשפחתנו. (ג) והעיקר - זוהי פרשת בר המצוה של החתן דנן."
		"קרח ביקש לשתף במרד שלו את בני ראובן - דתן ואבירם ואון בן פלת - ""כי ראה ללקט אליו כל מרי נפש וידע כי נפשם מרה על הבכורה שנלקחה מראובן"". ואף על פי שלא משה רבנו ע""ה כי אם יעקב אבינו נטלהּ ממנו, הם סברו שעל ידי שיחזרו זכויות הבכורה לקרח, ייעשה צדק גם עמהם. כך מבאר בעל ""כלי יקר"" (למעלה טז, א)."
		"והרי כולנו יודעים את המדרש (תנחומא א) שרש""י מביא כאן, שטען קרח: אחֵי אבא, ארבעה היו... עמרם הבכור, נטלו שני בניו גדולה, אחד מלך ואחד כהן גדול. מי ראוי ליטול את השנייה, לא אני שאני בן יצהר שהוא שני לעמרם? והוא (משה) מינה נשיא את בן אחיו הקטן מכולם. הריני חולק עליו ומבטל את דבריו."
		"נאמר בתחילת הפרשה ""ויקח קרח"" - קיחה היא פועל יוצא וכאן הכתוב חסר לכאורה - מה לקח? ובמדרש (במדבר רבה יח, ג) דרשו: טלית שכולה תכלת. ואחר כך מספרים חז""ל, ששאל עוד: בית מלא ספרים, האם חייב במזוזה? בשלמא ציצית, דרש סמוכין בין ריש פרשתנו לבין זו שלפניה, אבל מזוזה, מאן דכר שמיה? ונראה כי הטעם הוא שכתוב: ""ודתן ואבירם יצאו נצבים פתח אהליהם"", ודאי שאם יצאו, מפתח אהליהם יצאו, אלא שיצאו לחרף ולגדף על המזוזה שבפתח אהליהם. קרח חלק על פרשת ציצית, והם הוסיפו וחלקו על מצוות מזוזה, ויחד אמרו שמשה בדה שתי מצוות אלה."
		והנה יש דמיון בין שתי הטענות. טלית שכולה תכלת קל וחומר מחוט תכלת אחד הפוטר את הבגד, ובית מלא ספרים קל וחומר ממזוזה הפוטרת את הבית, והרי לך על פי קל וחומר שעדה שכולה קדושים אינה צריכה למנהיג (הקנאה מביאה לידי כך שהמקנא מעדיף שאף לא לאחד יהיה תפקיד).
		"ועוד גם זאת: שתי מצוות אלה באות להזכיר את מצוות ה'. בציצית כתוב: ""וראיתם אֹתו וזכרתם את כל מצוֹת ה'"" (למעלה טו, לט), וכך גם במזוזה שתכליתה שיזכור אדם את ה' בצאתו מביתו ובבואו אליו, ושוב - אם אמנם כולם קדושים, אין צריך מצוות המזכירות את ה', שהרי הוא יתברך לנגד עיניהם תמיד."
		"ועל כן נענשו קרח ועדתו על נשיהם וטפם. כי יש בגמרא (שבת לב ע""ב) מחלוקת בין רבי מאיר ורבי יהודה. חד אמר, בנים מתים בעוון ציצית, וחד אמר, בעוון מזוזה. וטעם שניהם שווה - לפי ששתי המצוות הללו באות לזיכרון, כאמור, הרי מי שדוחה אותן, נענש, וכבר אמר הנביא (הושע ד, ו) ""וַתשכח תורת אלהיך אשכח בניך גם אני"", ומבאר ידידי ר' יהודה קיל שי': אסיר השגחתי מהם - והיא השִכְחָה - ועל ידי כך יאבדו, והוא מידה כנגד מידה."
		"בעקבות דברי רש""י בתחילת פרשת חקת - ""לפי שהשטן ואומות העולם מונין (מקטרגים) את ישראל לומר, מה המצוה הזאת ומה טעם יש בה, לפיכך כתב בה חוקה - גזירה היא מלפני, אין לך רשות להרהר אחריה"". שמעתי פעם מפי הרב ישראל מאיר לאו שליט""א שהסביר כי לפני כל עשיית מצוה ישנה התלבטות וצריך להתגבר על יצר הרע - מלפני. אך גם אחרי עשיית המצוה אין זה פשוט. העושה נוטה להתנשאות - הנה עשיתי, התגברתי וצדיק אני, וגם התלבטות זו - שאחרי - עניין של יצר הרע היא. והוא שאנו מתפללים כל ערב ""והסר שטן מלפנינו ומאחרינו"". כדי להנצל מהתלבטויות מעין אלו, העצה היא - ""גזירה היא מלפני"" - לעשות משום שהוא יתברך ציוה."
		"ברכתי לבננו הבכור שיזכה יחד עם לאה כלתנו לאורך ימים טובים להיות מהשומרים את משמרת הקודש מתוך בריאות טובה והרבה נחת מהגידולים שהולכים ומשתבחים. (פ' קרח תשנ""ט)"
@11טז	@22א	"ההפניות שבפרשה מתחלפות - פעם קרח בנפרד, פעם דתן ואבירם בנפרד ופעם כולם יחד. (פ' שופטים תשנ""ה) וראה מש""כ להלן (פסוקים א ו־כט)."
		"<b>רש""י ד""ה ויקח קרח, לקח את עצמו... דבר אחר, ויקח קרח, משך ראשי סנהדראות וכו'.</b> הקושי ברור - הפועל 'ויקח' דורש משלים, ומשלים זה הוא לפי פירושו הראשון: הוא עצמו, ולפי ""דבר אחר"": ראשי סנהדראות, כלומר קיחה בדברים. (פ' קרח תשנ""ו)"
		"<b>רמב""ן ד""ה ויקח קרח, ...וכאשר חטאו במרגלים, לא התפלל משה עליהם ולא בטלה הגזירה מהם וכו'.</b> המאורע של קרח התרחש בקדש ברנע מיד אחרי מאורע המרגלים. כל עוד העם היה מרוצה מהנהגת משה רבנו ע""ה הם התאפקו ולא העזו למרוד בו בגלוי. אבל כאשר מתו רבים בתבערה ובקברות התאוה, ונגזר על כולם למות במדבר, והעם נהיה ממורמר, היו סבורים שהגיע הזמן המתאים למרוד בו בגלוי. כך מבאר רמב""ן. ולא ידעתי מה כוונתו באמרו שכאשר חטאו המרגלים לא התפלל עליהם משה, הרי מפורש שהתפלל (למעלה יד, יז-כ). והשווה רש""י להלן (ד, ד""ה ויפל על פניו) והוא על פי תנחומא (ד), וצריך עיון בכוונת רמב""ן. (פ' קרח תשמ""ח) לשאלה זו נדרש רמב""ן עצמו (למעלה יד, יז). לדבריו, תפילת משה רבנו שם לא היתה על ביטול הגזירה, אלא רק שתהיה אריכות־אף מצד ה'. עיין שם (הראני הרב איתן שנדורפי שי')."
		"גם לפי רש""י (להלן פסוק ד) מעשה קרח היה לאחר מעשה המרגלים, וכמו שנראה מפשטי המקראות. אבל ראה דברי רש""י בתחילת ספר דברים (א, א), שם פירש כדעת הספרי שמעשה קרח היה בחצרות, דהיינו קודם ביאת ישראל למדבר פארן ממנו נשתלחו המרגלים (ראה למעלה יב, טז; יג, ג), וכך דרכו של רש""י באגדות חלוקות, שבמקום אחד סותם כדעה אחת ובמקום אחר כדעה החולקת, כמבואר ברא""ם (להלן פסוק ד). (פ' קרח תש""ן)"
		"<b>רש""י ד""ה בן יצהר בן קהת בן לוי, ולא הזכיר בן יעקב, שבקש רחמים על עצמו שלא יזכר שמו על מחלוקתם וכו'.</b> תמיהני על התמיהה שמאחורי הקביעה־הדרשה. וכי מקובל הוא לקרוא שם אדם עד שם אבי־זקנו עד שאפשר להסיק מסקנות מאי־איזכורו של שם זה? ואם תאמר שמכיון שהזכיר את שמות אבותיו עד כאן, היה ראוי להזכיר גם את שם יעקב, הרי באותה מידה היה ראוי להזכיר גם את יצחק ואברהם. (פ' קרח תשמ""ח)"
		"ולכאורה צריך לומר שהזכיר אבותיו עד לוי כדי להבליט את אי־איזכורו של יעקב, שאם לא כן, היה מקום לשאול, למה מזכיר את קהת ואת לוי. (פ' קרח תש""ן)"
		"אך מאידך גיסא, אם לא היה הכתוב מזכיר אבות קרח עד לוי, כל ענין טענתו היה פחות מובן. (פ' קרח תשנ""ב)"
		"ואם אכן זאת הסיבה לאיזכור שמות אבותיו של קרח עד לוי, אמנם אין מקום לאיזכור יעקב, וממילא אין מקום לדרשה. (פ' קרח תשנ""ו) וראה רד""ל בהגהותיו למדרש רבה (יח, ב אות ב). לדבריו, חז""ל למדו שקרח קינא בנשיאות אלצפן (ראה רש""י ד""ה ודתן ואבירם) מהאריכות בתאור יחוסו: ""בן יצהר בן קהת בן לוי"", והרי כבר למדנו בפרשת וארא (שמות ו, טז-כא) שקרח הוא בן יצהר בן קהת בן לוי, ומדוע חזרה התורה על יחוסו? אלא להסביר את מניעיו: כיון שהוא היה בן יצהר בן קהת, ויצהר הוא גדול הבנים של קהת אחרי עמרם, וקרח הוא גדול בניו של יצהר, חשב קרח שראוי לו שהוא יהיה לפחות נשיא משפחות הקהתי, אם לא הכהן הגדול (הראני הרב איתן שנדורפי שי')."
		"<b>רש""י ד""ה ודתן ואבירם, בשביל שהיה שבט ראובן שרוי בחנייתם תימנה... אוי לרשע ואוי לשכנו וכו'.</b> שוב (ראה למעלה ג, כט) תולים רשעות דתן ואבירם ברשעות קרח, כאילו לא היו הללו רשעים מכוח עצמם, והדבר תמוה, שהרי חזקתם בכך! (פ' קרח תשמ""ח)"
		"וראה להלן (כו, ט) ""קריאי העדה אשר הצו על משה ועל אהרן בעדת קרח"" וגו' - משמע שאכן זהו חטאם היחידי, ולכאורה קשה מכאן על המדרשים בספר שמות המייחסים להם כמה התייצבויות נגד משה ואהרן עוד במצרים וגם לאחר מכן, שהרי יכול היה הכתוב לומר - אשר הצו על משה ועל אהרן, בלא להגביל עניינים למקרה קרח. (פ' פינחס תשמ""ח)"
		"ושמא כל הדברים הרעים שתולים בהם, הם על שום שתולים קלקלה במקולקל, אבל אם כך, מדוע לא יתלו למשל בקרח? (פ' קרח תשנ""א)"
		"וראה בנידון ""אור החיים"" הק' להלן (כו, ט ד""ה הוא דתן ואבירם). לדבריו, עיקר מעשה עדת קרח היה בגלל דתן ואבירם, והוזכר שמם, כיון שהם היו הסיבה למחלוקת זו. וראה גם ""העמק דבר"" על אתר וכן מה שכתבתי למעלה (ג, כט) ובדברים (יא, ו) שאכן דתן ואבירם היו בעלי המחלוקת העיקריים. (פ' פינחס תשנ""א)"
		"ובאשר ל""תולין קלקול במקולקל"" אמר לי פעם ר' דב רפל שי', שהרעיון הוא לצמצם את מספר הדמויות השליליות ככל האפשר. (פ' קרח תשנ""ח)"
		"ובאשר ל""אוי לרשע אוי לשכנו"", אין זה כאן שדתן ואבירם צריכים היו ללמוד רשעות מקרח, אלא: הרשע מזמן לשכנו הרשע הזדמנות להפעיל רשעותו. (פ' בהעלתך תשנ""ט, מלון קרלטון, ים המלח)"
		"וראה מה שכתבתי להלן (כו, ט). (פ' פינחס תשס""ב, במלון כפר גלעדי)"
		"ולעניות דעתי לא רק משום שכנוּת נתפתו בני ראובן לדברי קרח, אלא משום שהיו נתונים בסיטואציה דומה - בכור שנזנח. וכן כתב ראב""ע. (פ' קרח תשנ""ב, תש""ס) הערת ר' שמואל עמנואל שי': אולי אפשר להוסיף כי אף על פי שדתן ואבירם היו רשעים מועדים וותיקים, הם לא היו טפשים. לכן נשאלת השאלה: מה חשבו להרוויח בהצטרפותם למרד של קרח? הרי בתור בני ראובן לא היו מרוויחים כלום אם קרח היה מצליח במרד והיה זוכה ל""קידום"" לכהונה. אף על פי כן הם הצטרפו לקרח, כי ההתחברות לקרח באה על רקע השכנות."
		"<b>שם. ...והלבישן טליתות שכולן תכלת וכו'.</b> קשה לי, מהי באמת הסברא שטלית כזו פטורה מציצית. כלום שייך לומר שתכלת פוטרתה? והרי גדילים צריך בכנפי הבגד ואלה לא היו. (פ' קרח תשל""ט)"
		"ומהו הקל־וחומר שבכאן? (פ' קרח תשמ""ח) וראה רא""ם. לדבריו, שאלת קרח היתה האם בגד שכולו תכלת חייב גם בחוטי תכלת או די לו בחוטי לבן."
		"<b>רש""י ד""ה בני ראובן, דתן ואבירם ואון בן פלת. ע""כ.</b> שאלני ידידי ר' נפתלי (תיאו) קליין שי', מה בא להשמיענו. ודברי בעל ""שפתי חכמים"" (אות ל) אינם משכנעים. לכאורה הכוונה לומר שגם און בן פלת מבני ראובן, כלומר משבט ראובן הוא, והעניין הוא הבכור שנזנח. (פ' חקת תשנ""א) הערת ר' גרשון באס שי': וראה חזקוני על אתר שכתב: פלת הוא פלוא, ואליאב בנו, כדכתיב ""ובני פלוא אליאב...""."
	@22ב	"בפרשות שלח־קרח באה תיבת 'עדה' במובנים שונים מאוד, חיוביים ושליליים כאחת. ותמהתי שאין אונקלוס מבחין בין המילים בעלי המשמעות השונה כל כך - עשרת המרגלים, סנהדרין גדולה, המתמרדים, כל עם ישראל. ואמר לי ר' רפאל בנימין פוזן שי' שאין כאן אלא משמע אחד - קבוצה של לפחות עשרה גברים. (פ' קרח תשנ""ד) וראה מש""כ למעלה (יג, כו)."
	@22ג	"<b>""ויקהלו על משה ועל אהרן"" וגו'.</b> בכל הפרשה המוסבת בעיקר על אהרן אין שמו מוזכר בה מלבד כאן, בפסוק הבא ובסוף הפרשה. ואכן מעניין, איך תפקד בפרשה זו, מה עשה ומה לא עשה - והכתוב שותק. (פ' קרח תשס""ד) וראה רמב""ן להלן (בפסוק ד) שכתב: אהרן במוסרו ובקדושתו לא ענה דבר בכל המחלוקת הזו, ויהי כמחריש וכמודה שמעלת קרח גדולה ממעלתו, אבל הוא עושה כדבר משה ומקיים גזירת מלך (הראני הרב איתן שנדורפי שי')."
		"<b>רש""י ד""ה רב לכם, הרבה, יותר מדאי לקחתם לעצמכם גדולה. ע""כ.</b> ואילו להלן (ז, ד""ה רב לכם בני לוי) מפרש רש""י, ""דבר גדול אמרתי לכם"" וכו'. וראה מה שכתבתי שם. (פ' קרח תשמ""ו, תשמ""ח)"
	@22ד	"<b>רש""י ד""ה ויפל על פניו, ...נתרשלו ידיו וכו'.</b> כלומר לא התפלל עוד בעבורם. והנה להלן (בפסוק כב) נאמר ""...ויאמרו אל אלהי הרוחֹת"" וגו', וכלום אין זו תפילה? (פ' קרח תשמ""ח) הערת ר' חזקי פוקס שי': וראה ""משכיל לדוד"". לדבריו, נתרשלו ידי משה מלהתפלל לבדו, ועמד ושיתף את אהרן עמו, כנזכר בפסוק כב. ולפי ""באר בשדה"" נתרשלו ידיו מלהתפלל על החוטאים, והתפלל רק על שאר העם (פסוק כב) ואמר ""האיש אחד יחטא ועל כל העדה תקצֹף?!""."
	@22ה	"משה רבנו ע""ה כבר יודע את מלאכת השלטון ואת הכלל הגדול: 'הפרד ומשול!'. על כן הוא מדבר תחילה, ובנפרד, כי כאן יש דברים שאינם שייכים לקבוצה האחרת, עם בני לוי, אנשי שבטו, ורק אחרי כן הוא מזמין את בני ראובן לשיחה. (פ' קרח תשנ""ד)"
		"<b>""בקר ויֹדע"" וגו'.</b> אמר לי ר' יצחק (איטשו) שפרונג שי' בשם מהר""ם שיף שמשה רבנו ע""ה התכוון לבדוק ""את אשר לו"" על פי דברי המדרש לפיו ירד המן לכל אחד מישראל על פי דרגתו, דהיינו לצדיק בגובה היד וכן הלאה. (פ' קרח תשס""ד)"
		"<b>רש""י ד""ה בקר וידע, ...עת שִׁכְרוּת הוא לנו וכו'.</b> לא ברור לי, מה עניין שכרות יש כאן, ויפים דברי ""שפתי חכמים"" (אות ק). לדבריו, כיון שכולם היו כעוסים ונתונים בחום הוויכוח, הרי זו שכרות שלא מיין. (פ' קרח תשל""ט)"
	@22ו	"<b>""זאת עשו"".</b> מוסב על קרח וכל עדתו, כלומר גם דתן ואבירם ואון בן פלת, והוא פתיחה לצו הקטרת הקטורת. והנה להלן (בפסוק יז) מוגבל הציווי על לקיחת המחתות למאתים וחמישים איש בלבד, כלומר בלי דתן ואבירם. ולהלן (פסוק כד) עדיין מוזכרים דתן ואבירם ליד קרח, אבל לא און בן פלת, וכן בפסוק כז. ואילו בפסוק לב בבליעתם באדמה נאמר ""אֹתם (כלומר קרח ודתן ואבירם - ראה ספר דברים יא, ו - ואילו און בן פלת אינו מוזכר כלל) ואת בתיהם ואת כל האדם אשר לקרח"". וקשה לי: (א) למה דתן ואבירם לא הקטירו קטורת (מסתבר שקטורת הקריבו רק הלויים שביניהם, וצריך לבדוק)? (ב) מה קרה לאון בן פלת? (פ' קרח תשמ""ז) באשר לשאלה (א) ראה רמב""ן (לפסוק טז). לדבריו, כאשר דיבר משה אל קרח ועדתו בפעם הראשונה (פסוקים ו-ז) היו שם גם דתן ואבירם, והיו גם הם בכלל הציווי ""קחו לכם מחתות קרח וכל עדתו"" (פסוק ו), וכאשר שלח משה לקרא להם, והם סרבו לעלות, חרה למשה מאוד, והחליט לגזור עליהם שלא ימותו כמות כל האדם, ואז אמר משה לקרח שנית: ""וקחו איש מחתתו... חמשים ומאתים מחתֹת ואתה ואהרן איש מחתתו"" (פסוק יז), ובזה הוציא את דתן ואבירם מכללם."
		"ובאשר לגורלו של און בן פלת, לפי הגמרא בסנהדרין (קט ע""ב) און בן פלת אשתו הצילתו. אמרה לו: בין אם יוכרע כמשה רבנו ובין אם יוכרע כקרח, אתה תשאר תלמיד, אם כן מה תרוויח אם תהיה שותף בוויכוח?! (פ' קרח תשמ""ח) והוסיף ר' זאב נוימן שי': לפי דברי חז""ל שם, אשת און בן פלת לא הסתפקה בשכנוע מילולי, אלא עשתה מעשה. היא ישבה בפתח הבית כשראשה פרוע, כדי להרחיק את בעלי המחלוקת מבעלה. וראה שיחות הגרצ""י קוק (במדבר עמ' 195), שלומד מכאן שבעלי מחלוקת יכולים להיות גם צדיקים שבורחים למראה אשה פרועת ראש..."
		"<b>רש""י ד""ה זאת עשו וגו', ...וסם המות נתן להם בתוכו שבו נשרפו וכו'.</b> הלשון קשה, כאילו הוסיף משה רבנו דבר של ממש לקטורת זו, וזה בוודאי אינו. (פ' קרח תשנ""ב) וראה מדרש רבה (יח, ח ו""מתנות כהונה"" שם) וילקוט שמעוני (קרח רמז תש""ן) שגרסו ""נתוּן"" במקום ""נתן להם"". וכן בדפוסים רבים. ולפי זה אתי שפיר (הערת הרב איתן שנדורפי שי')."
	@22ז	"<b>רש""י ד""ה רב לכם בני לוי. ד""ה רב לכם.</b> לא ידעתי מדוע חילק רש""י כאן את פירושו לשני דיבורים נפרדים. (פ' קרח תשמ""ח)"
		"<b>רש""י ד""ה רב לכם בני לוי, דבר גדול אמרתי לכם, ולא טפשים היו וכו'.</b> קשה לי: (א) כיוון שברור, שלשון ""רב לכם"" שבכאן מקבילה ללשון ""רב לכם"" שבפסוק ג, למה לא יפרש רש""י כאן כמו שם - יותר מדי? (ב) בגמרא סוטה (יג ע""ב) דורש רבי לוי ""ב'רב' בישר - ב'רב' בישרוהו"". כלומר כשביקש משה לבוא לארץ, השיב לו ה' ""רב לך"" (דברים ג, כו), באותה לשון בה השתמש כדי לגעור בקרח ועדתו כאן - ""רב לכם בני לוי"". דרשה זו קצת קשה לי, שכן היא מתעלמת לגמרי מן ""רב לכם"" של קרח (פסוק ג), שפסוקנו אינו אלא תגובה עליו. ויפים דברי ה""בן יהוידע"" שם, שיש ללמוד מכאן שאפילו כשמוכיחים אנשים רשעים (כעדת קרח) צריך לדבר בלשון נקיה וטובה, ואף שצדק משה בדבריו, מכל מקום כיון שצדיק גמור הוא מדקדק עמו הקב""ה אף בכגון זה. (פ' קרח תשמ""ח) באשר לשאלה (א) ראה ""משיח אלמים"". לדבריו, אין לפרש כדלעיל (פסוק ג), שהרי לא מעצמם לקחו את מעלת הלויה, אלא מפי הגבורה ניתנה להם."
		"<b>שם. ...ולא טפשים היו וכו'.</b> בתמיהה. כלומר אם נתפתו והעזו לעשות כדבר הזה. (פ' קרח תשנ""ד)"
		"<b>שם. ...ראה שלשלת גדולה יוצאה ממנו, שמואל ששקול כנגד משה ואהרן וכו'.</b> כך דרשו חז""ל (ברכות לא ע""ב) שהיה שמואל שקול כנגד שניהם, שנאמר ""משה ואהרן בכהניו ושמואל בקֹראי שמו"" (תהלים צט, ו). הזכיר משה ואהרן יחד וכנגדם שמואל לבדו. (פ' קרח תשנ""ה)"
		"<b>שם. ...לכך נשתתף לבא לאותה חזקה וכו'.</b> קשה לי: (א) לשון ""לכך <b>נשתתף</b> לבא לאותה חזקה"". מה פירוש ""נשתתף"", כשהוא היוזם? (ב) ומה פירוש ""באותה חזקה""? (פ' קרח תשנ""ב) הערת הרב איתן שנדורפי שי': באשר לשאלה (א) ראה למעלה (סוף פסוק א) שאכן דתן ואבירם היו בעלי המחלוקת העיקריים. והוסיף ר' חזקי פוקס שי': הלשון ""נשתתף"" מופיעה גם במקור דברי רש""י (תנחומא ה ובמדבר רבה יח, ח), ובמהדורת ""מכון המדרש המבואר"" פירשו: ""נשתתף - בתחרות זו עם אהרן, לבוא - למשכן ולהקטיר קטורת"". אכן במדרש תנחומא ישן (מהדורת בובר יב) הגירסה היא 'נשתטה', ומצויין שם שכך הגירסה בחלק מכתבי היד, ויש לתקן נוסחת רש""י שלפנינו. ומעין זה בחידושי הרד""ל על מדרש רבה. עיין שם."
		"ואולי ""חזקה"" שבכאן הוא כמו דברי רש""י למעלה (יד, מד) ""לשון חוזק"", כלומר מרידה. ומעניין שבדפו""ר אין לפסוקנו אלא הדיבור האחרון, הקצר. (פ' קרח תש""ס) הערת ר' חזקי פוקס שי': הלשון ""חזקה"" מופיעה גם במקור דברי רש""י (תנחומא ה ובמדבר רבה יח, ח), ופירוש לה מצאתי רק בין פרשני דורנו: הרב מירקין פירש: ""חזקה - אחיזה. קרח נאחז במה שמשה אמר, שאחד ינצל"". ואילו במהדורת ""מכון המדרש המבואר"" פירשו ""לאותה חזקה - מובטחת"". אכן בתנחומא ישן (מהדורת בובר) הגירסה היא 'חוקה', ומצויין שם שכך הגירסה בכתבי יד רבים, והיא הגירסה הנכונה. לפי גירסה זו נקראת הנבואה ששמע מפי משה ""חוקה"", ועדיין צריך ביאור. וראה ""נחלת בנימין"" (על מדרש תנחומא) וחידושי הרד""ל (על מדרש רבה) שגורסים 'הזיקה' ומבארים שהמשמעות היא, להזקק לעסק מסוכן זה."
	@22ח	"<b>רש""י ד""ה ויאמר משה אל קרח שמעו נא בני לוי, התחיל לדבר עמו... עד שלא ישתתפו שאר השבטים ויאבדו עמו, אדבר גם אל כולם, התחיל לזרז בהם ""שמעו נא בני לוי"". ע""כ.</b> רש""י נדרש לקושי שבמילות הפנייה של משה רבנו ע""ה אל קרח - ""שמעו נא"" וגו', והוא מיישב, שאכן החל לדבר עם קרח לבדו, אך שינה ופנה אל ""כולם"", וצריך לומר כולם, כלומר כל בני לוי. ולשון ""עד שלא ישתתפו שאר השבטים"", קשה. (פ' קרח תשנ""ו) וראה ""נחלת יעקב"" שהוא טעות סופר וצריך לומר: ""שאר השבט"", שהרי רק לבני לוי דיבר. ואכן כך בדפו""ר."
		"<b>""בני לוי"".</b> הפנייה ""בני לוי"" נשמעת מעט מוזרה, שהרי גם משה ואהרן מבני לוי הם, ולכאורה היתה הפנייה צריכה להיות קצת יותר ספציפית, כגון קרח ועדתו. (פ' קרח תשס""ז) וכך מבואר ביטוי זה בספרו של הרב יהושע שפירא ""בקרבך קדוש"" (עמ' רמג): הפעם מכילים דברי משה גם רמז מכוון: ""שמעו נא <b>בני לוי</b>"". הרי גם לכם מדרגה משלכם, ובה שררה ונשיאות ראש, ומדוע אתם מלינים על קיומו של סדר מדרגות בעבודת הקודש? הדברים אינם נאמרים בפירוש, אך הפיקח יבין מעצמו שהפוסל נתפס כשהוא פוסל במומו שלו."
	@22יב	"<b>""לא נעלה"".</b> ראב""ע מבאר את לשון העליה בשני אופנים: (א) יתכן שהיה אהל מועד בתוך המחנה במקום גבוה. (ב) מי שהולך לעבודת ה' או אל המקום הנבחר נקרא ""עולה"". בדרך אחרת מבאר בעל ""כלי יקר"". לדבריו, משה שלח אחרי דתן ואבירם לדבר על לבם דברי שלום, והם חשדו שבגלל חלקם המרכזי במחלוקת זו, חפץ משה לתת להם מינוי של שררה בתורת שוחד כדי שיסתלקו מן המחלוקת וממילא יסתלקו כולם, לכן השיבו למשה ""לא נעלה"", כלומר לא נקבל שוחד תמורת שום מעלה ושררה. ע""כ. בשעה שקראתי ביאור זה חשתי כאילו אני קורא את העיתון של היום או של אתמול. (פ' קרח תשס""ה)"
		"<b>רש""י ד""ה וישלח משה וגו', מכאן שאין מחזיקין במחלוקת, שהיה משה מחזר אחריהם להשלימם בדברי שלום. ע""כ.</b> והוא על פי סנהדרין (קי ע""א). והנה שם בסנהדרין לומדת הגמרא את לימודה שאין מחזיקין במחלוקת לא מפסוקנו כי אם מפסוק כה - ""ויקם משה וילך אל דתן ואבירם"" (וכן הוא בתנחומא קרח י). ואכן הציווי ש""אין מחזיקין"" נשמע הרבה יותר מן העובדה שמשה רבנו ע""ה קם בעצמו והולך, ולא מסתפק בשליחת שליחים. וקשה לי: מה ראה רש""י לשנות. והראה לי ידידי החב""די ר' מרדכי אהרן זילברשטרום שי' שב""ליקוטי שיחות"" שואל הרבי מלובביץ' (כרך כח, תשמ""ה) מעין זה, וכך נאמר שם (מתורגם ומעובד מיידיש): המפתח לביאור דברי רש""י טמון במילות הדיבור המתחיל. רש""י מצטט מהפסוק את המילים ""ויקם משה"" ולא את המשך הפסוק - שלכאורה מתאים יותר לפירושו - ""וילך אל דתן ואבירם"". בכך מבקש רש""י לתרץ קושי בפסוק. המילים ""ויקם משה"" מיותרות לכאורה, מספיק היה לומר ""וילך אל דתן ואבירם"". מכך לומד רש""י, שהיתה כאן פעולה נוספת - כלומר חוץ משליחותו של משה להזהיר את דתן ואבירם, היה כאן מעשה נוסף - ""ויקם משה"", וסיבת המעשה היתה ""כסבור שישאו לו פנים"". אין מדובר כאן בסתם קימה, אלא בקימה המבטאת תקומה וחשיבות, מעין מה שנאמר בספר בראשית (כג, יז) - ""ויקם שדה עפרון"", וכפירוש רש""י שם: ""תקומה היתה לו"". משה קם והחל ללכת הליכה מיוחדת, מכובדת, מלכותית, עם כל הפמליא. הופעה כזו שגורמת לסובבים תחושה של יראה וכבוד. כך חשב משה לנסות בדרך נוספת, עקיפה, להחזיר את דתן ואבירם בתשובה, וכך נאמר בהמשך (פסוק כה) ""וילכו אחריו זקני ישראל"". מי ציוה אותם ללכת? היכן זה מופיע קודם? אלא משה לקח אתו את זקני ישראל כדי שהופעתו תהיה נשיאותית ומכובדת. ואולי זה עצמו ישפיע עליהם לחזור בהם ברגע האחרון."
		"מכאן למדים לימוד נפלא באהבת ישראל של משה רבנו. למרות שכבר נגזר דינם של בעלי המריבה, והקב""ה כבר אמר למשה ""העלו מסביב למשכן קרח"" (פסוק כד), בכל זאת מנסה משה מתוך אהבת ישראל עצומה שבוערת בקרבו, לחפש עצות כיצד לפעול על דתן ואבירם ולהצילם מרדת חיים שאולה."
		"על אחת כמה וכמה, כשמדובר ביהודים שאינם מורדים בה' ח""ו, אלא רק בורים ועמי הארץ בידישקייט, מסוג תינוקות שנשבו, שחל חוב על כל אחד ואחד לעשות כל שביכולתו, תוך השתדלות גדולה, למצוא עצה כיצד להציל יהודים ולקרב אותם לאבינו שבשמים."
		"מששאלתי את ידידי ר' יצחק הדס שי', ניסה לומר שהגמרא מבינה, כי בפסוק ""ויקם משה וילך"" יש משום נסיון פיוס אחרון, כאשר לכאורה כבר נגזרה עליהם הגזירה, ואילו רש""י רואה את ענין נסיון הפיוס מצד משה יותר ברור בפסוקנו. (פ' קרח תשמ""ה)"
		"ולכאורה הפסוק ""ויקם"" (פסוק כה) נוח יותר לדרוש ממנו שאין מחזיקין וכו' מאשר הפסוק שבכאן. ועתה ראיתי שגם ב""מלכה של תורה"" נדרש לשאלתי והוא טוען שדרכו של רש""י להקדים דרשה ככל שניתן. וצריך לבדוק אם אכן כך. (פ' קרח תשס""ה, אצל רוני ודינה שי')"
		"<b>""...ויאמרו לא נעלה. המעט כי העליתנו מארץ זבת חלב ודבש"" וגו'. </b>יש כאן משום אירוניה דמגוגית כפולה - לא נעלה, שהרי כבר העליתם אותנו! ולא רק העליתם אותנו, אלא מארץ זבת חלב ודבש אל תוך המדבר, ולא להיפך כפי שהבטחתם (שמות ג, יז). (פ' קרח תשמ""ח) הערת ר' זאב נוימן שי': וכך כתוב ב""שיחות הרצי""ה"" (במדבר עמ' 179): כל תוקף החוצפה של דתן ואבירם הניצבים בפתח אוהליהם עם משפחותיהם, ועונים להזמנתו של משה רבנו ""לא נעלה"", מתגלה בקריאתם הנוראה: ""המעט כי העליתנו מארץ זבת חלב ודבש"". ירושלים ומצרים, הכל ענין אחד: ארץ זבת חלב ודבש! ארץ ישראל היא ארץ ה', ארץ הקודש, לעילא ולעילא, והכח של זבת חלב ודבש הוא עטרת תפארתה. בכך מתגלה כוחה המהפך טמא לטהור, כחלב וכדבש שיוצאים מן האסור באכילה, והופכים להיות מותרים. וכח עליון זה הוא ענינה של ארץ ישראל, להפוך את הרע שבה לטוב, דבר שקשור לעומק עמקי סגולת ישראל ותחיית ישראל בארצו. לכן כאשר הם (דתן ואבירם) מלבישים על טומאת מצרים את עטרת התפארת של ארץ ישראל, הארץ מוכרחת להתפוצץ: ""ותפתח הארץ את פיה ותבלע אֹתם ואת בתיהם""."
	@22יד	"<b>רש""י ד""ה העיני האנשים ההם תנקר וגו'. אפילו וכו'. </b>וראה יונתן בן עוזיאל המתרגם־מפרש באופן שונה, כמוסב על תושבי הארץ. ואני תמיד הבינותי - האם תעשה <b>אותנו</b> עורים, כלומר שאנו לא נכיר את המציאות, וכדברי רש""י בד""ה הבא. (פ' קרח תשס""ב)"
	@22טו	"<b>רש""י ד""ה ויחר למשה מאד, נצטער עד למאד. ע""כ.</b> דומה שלשון חר""ה היא בדרך כלל - כעס, או שמא זה רק כשבאה יחד עם הפועל־התיבה ""אף"". וצריך לבדוק. (פ' קרח תשס""ב) הערת הרב איתן שנדורפי שי': ""ויחר ל"" הוא בדרך כלל לשון צער, לעומת ""ויחר אף"" או ""ויחר ב"" שהוא בדרך כלל לשון כעס (ראה שמואל ב' ו, ז-ח ו""דעת מקרא"" לפסוק ח שם). וראה ""העמק דבר"" (בראשית ד, ה; לד, ז; מה, ה). וראה ""קיצור מזרחי"" על אתר."
		"<b>רש""י ד""ה אל תפן אל מנחתם, ...תניחנו האש ולא תאכלנו (תנחומא ז). ע""כ.</b> כלומר משה מבקש מה': כשם שאינך מקבל את הקטורת שרשעים אלו עומדים להקטיר לפניך מחר שלא כדת, כך אף חלקם שבקרבנות ציבור הקרבים כדין, גם הם לא יקובלו. וטעם בקשת משה מבואר ב""נחלת יעקב"". לדבריו, לפי שהתמידים מכפרים, תמיד של שחר על עבירות של לילה ותמיד של בין הערבים על עבירות של יום, ביקש משה שלאלו לא יכופר, ושיהא ניכר לכל שלא נתקבלה מנחתם. (פ' קרח תשנ""ה)"
		"<b>""לא חמור אחד מהם נשאתי"". </b>כלומר אין לי נגיעות אישיות במעשי ההנהגה, והראיה - ""לא חמור"" וגו'. (פ' קרח תשנ""ח)"
		"<b>רש""י ד""ה לא חמור אחד מהם נשאתי, ...אפילו כשהלכתי ממדין למצרים... והיה לי ליטול אותו החמור משלהם וכו'</b>. כלום היה לו ממי לקחת חמור בדרך ממעון יתרו ועד למלון, הרי הוא היה במדין וישראל ישבו במצרים? (פ' קרח תשס""ב) וראה ""משכיל לדוד"" שמקשה זאת ומתרץ שהכוונה היא שלא נטל משה שכר החמור."
		"<b>""ולא הרעֹתי את אחד מהם"".</b> הייתי מצפה ל־אל ולא ל־את. וצריך עיון. (פ' קרח תשנ""ח) וראה מדרש תנחומא (ז) שביאר: שלא חייבתי את הזכאי ולא זיכיתי את החייב."
	@22טז	"תמוה שכל הפרשה המופלאה הזאת (מבחן הקטורת, כעס ה' ותפילת משה ואהרן) אינה מוזכרת בספר דברים, בנאומי משה רבנו ע""ה, כשם שלא מוזכרת קריעת ים סוף. וצריך להשוות שני הספרים מן הבחינה הזאת. (פ' בלק תשס""ה)"
		"<b>""...היו לפני ה' אתה והם ואהרן מחר"".</b> באשר לחזרה שבפסוקים אלה על האמור למעלה (ו ואילך) ראה רמב""ן על אתר. לדבריו, כשאמר משה רבנו לקרח בפעם הראשונה ""קחו לכם מחתות קרח וכל עדתו"" (בפסוק ו) לא הזכיר שגם אהרן יהיה ביניהם, לכן לא קיבל קרח את דבריו. עיין שם. (פ' קרח תשנ""ד)"
		"<b>רש""י ד""ה והם, עדתך. ע""כ.</b> קשה לי: למה רש""י צריך לומר זאת? כלום אפשר להבין בדרך אחרת? (פ' קרח תש""ס) וראה ""גור אריה"" שבא להוציא מההבנה ש""הם"" מתיחס לאלה שדובר בהם קודם (בפסוקים יב-טו) היינו: דתן ואבירם."
	@22יז	"<b>""...והקרבתם לפני ה' איש מחתתו... ואתה ואהרן איש מחתתו"". </b>וממה נפשך קשה: אם קרח הביא קטורת, כפי שנדרש כאן - למה לא נשרף עם מאתיים וחמישים מקריבי הקטורת (ראה פסוקים לב-לה ומש""כ שם)? (פ' קרח תשנ""ט) וראה מש""כ להלן (פסוק כט). הערת ר' חזקי פוקס שי': ראב""ע להלן (פסוק לה) באמת מוכיח מפסוק זה שקרח נשרף ולא נבלע. ושם הוסיף וביאר מדוע העלים הכתוב את סופו של קרח. מכל מקום יש להעיר, שפירושו אינו עולה בקנה אחד עם פיסוק טעמי המקרא שבפסוק שמביא (להלן כו, י), שכן לפי פיסוק טעמי המקרא, קרח אכן נבלע באדמה."
		"<b>""ונתתם עליהם קטרת... ויתנו עליהם אש וישימו עליהם קטרת"" וגו'. </b>קשה להסב את המילה ""עליהם"" על מחתת כל איש. ועוד: כלום יש הבדל בין שימת קטורת לנתינתה? (פ' קרח תשמ""ח)"
		"והנה להלן (יז, יא-יב) באים שני פעלים אלה בקשר לקטורת בסדר הפוך: ""ושים קטורת... ויתן את הקטרת"". (פ' קרח תשנ""א)"
		"ולכאורה אין שינויים אלה אלא לשם גיוון הלשון. אך ידעתי שתירוץ זה קצת מסוכן, כי לכאורה הוא מבטל כל אפשרות לדרשה. וצריך לשוחח על זה עם ר' יהודה קיל שי'. (פ' קרח תשנ""ה)"
		"מצאתי שלשינוי לשוני זה נדרש הרב אלחנן משה, בנו של מו""ר הרב ברוך קונשטט זצ""ל, בספרו ""אמרי דעת"" (עמ' כה), והשיב בשם רבי יושע ליב שילל, שלפי תוספות (גיטין כ ע""א ד""ה דילמא) לשון ""שימה"" אמורה על פחות משיעור כזית. אם כן משה ציוה לשים קטורת בשיעור של פחות מכזית - ""ושים קטורת"", וזאת משום איסור הקטרת קטורת בחוץ, ואמנם הדבר הותר לצורך פיקוח נפש, אך אם אפשר להסתפק בפחות מכשיעור, עדיף. וכשראה אהרן שאין מספיק פחות מכשיעור, נתן שיעור שלם, ולכן באה לשון ""ויתן"". ורק אז נאמר ""ותעצר המגפה"". (פ' קרח תשנ""ז)"
	@22יט	"<b>רש""י ד""ה וירא כבוד ה', בא בעמוד ענן. ע""כ.</b> אפילו הופעת השכינה לעין כל לא השפיעה על קרח ועל עדתו! (פ' קרח תש""ס)"
	@22כא	"<b>""העדה... העדה"".</b> שני התרגומים מתרגמים פעמיים ""כנישתא"", ולכאורה זה קשה, אך גם רמב""ן מפרש כך, וראה דברי רבנו חננאל המובאים בחומש ""תורת חיים"", לפיהם ""העדה"" הראשון הוא עדת קרח, והשני קהל ישראל, ולעניות דעתי קל יותר להבין כך. (פ' קרח תש""ס)"
	@22כב	"<b>רש""י ד""ה אל אלהי הרוחֹת, יודע מחשבות וכו'. </b>אם כך הרי בפיוט להקפות שמחת־תורה המתחיל במילים אלה יש בשתי הצלעות הראשונות משום כפילות, שהרי הצלע השניה היא: יודע מחשבות. (פ' קרח תשס""ג) הערת ר' חזקי פוקס שי': לפי ראב""ע משמעות המילים ""אלהי הרוחות"" היא, שביד ה' הכח לכלות את הרוחות לפי רצונו (שכן 'אל' הוא לשון כח), וייתכן שהפייטן סבר שזו משמעות המילים, וממילא אין כפילות. ובמחזור גולדשמידט (סוכות עמ' 438), מובאות ארבע גרסאות נוספות של פיוט זה. גם לפיהן אין כל כפילות."
	@22כה	"<b>רש""י ד""ה ויקם משה, כסבור שישאו לו פנים, ולא עשו. ע""כ.</b> והוא על פי תנחומא (ח). דומה כאילו בא רש""י כאן (על פי חז""ל) להקטין את זכותו של משה רבנו ע""ה במחווה שבהליכה זו לחסל את המחלוקת. הדבר דומה, להבדיל, לדרכם של ראשי מדינות כיום שאינם מתוועדים אלא אם כן בטוחים הם שאכן יושגו הסכמים מסוימים. וקצת קשה לי. (פ' קרח תשמ""ט) לפי דפוסים קדומים נוסף כאן: להודיע רשעתם, שאף על פי שהלך משה ברגליו אצלם, הרשעים קשים לירצות ולא רצו לצאת מאהליהם כנגדו. כיון שראה משה כך, אמר 'עד כאן עלי לעשות'. ע""כ. לפי זה אין כאן הקטנת זכותו של משה, אלא אדרבה הדגשת רשעותם של דתן ואבירם."
		"<b>""וילך אל דתן ואבירם"".</b> ולא אל קרח, והרי הם היו רק ""השכנים"" לרשע, כדברי רש""י (פעמיים) למעלה (טז, א) ולא ראשי המרד? (פ' קרח תשמ""ז, תשנ""א) וראה ""העמק דבר"" על אתר. לדבריו, ניצל משה את הזמן בו היו דתן ואבירם לבדם, והלך להוכיחם ולפייסם."
	@22כז	"<b>רש""י ד""ה יצאו נצבים, בקומה זקופה וכו'.</b> בספר שמות (ה, כ) כתב רש""י: ""ורבותינו דרשו כל 'נצים' ו'נצבים' דתן ואבירם היו, שנאמר בהם 'יצאו נצבים'"". תמיהני על שרש""י אינו מזכיר זאת כאן. (פ' קרח תשמ""ט)"
		"ונראה שעצם הסתירה בין שני הפעלים - יצ""א, נצ""ב - היא המוכיחה את המשמע השלילי של צירוף לשון זה - יוצאים כשהם זקופים. (פ' קרח תשנ""ה)"
	@22כט	"<b>""אם כמות כל האדם ימתון אלה"" וגו'.</b> מכתוב זה וגם מאלה שאחריו לא ברור, כיצד הומת קרח, אם נשרף עם מקריבי הקטורת ואם נבלע באדמה. (פ' דברים תשמ""ז)"
		"לכאורה נענשו שלוש קבוצות בנפרד - דתן ואבירם ונשיהם וטפם נבלעו, מאתיים וחמישים האיש מקטירי הקטורת נשרפו, ועל קרח לא מדובר כאן כלל, וכאמור לא ברור כיצד נענש. (פ' קרח תש""ן, ערב הנסיעה לתורכיה)"
		"והנה דברי תורה עניים במקום אחד וכו', ראה להלן (כו, י), ולפי זה היו בסך הכל שתי קבוצות - קרח, דתן ואבירם ומשפחותיהם מזה, ומאתיים וחמישים האיש מזה, כמובן מלבד אלה שמתו במגיפה. (פ' קרח תשנ""ט)"
		"וראה ""דעת מקרא"" לפסוק כז שכתב: ודתן ואבירם יצאו נצבים - ...במעשה זה לא נזכר קרח, וגם בפסוק לב לא נאמר בפירוש שהאדמה בלעה אותו, אבל לגבי הפרט השני הזה יש לנו עוד פסוק: ""ותבלע אֹתם ואת קרח... ובני קרח לא מתו"" (להלן כו, י-יא). וכבר העירונו, שבדרך כלל הפסוק סומך על מה שכתוב בפרשה השניה. זאת ועוד, כאן הודגשו דתן ואבירם בלבד, שרק הם הרהיבו עז בנפשם, גם ברגעם האחרון, לעמוד במרים. קרח לא נהג כך, ולכן לא כלל אותו הכתוב במותו עם דתן ואבירם. אמנם חטאו גדול מאוד - כמחטיא את הרבים. ע""כ. (פ' קרח תשמ""ט)"
		"וכיון שמקרא מלא דיבר הכתוב, קשה לי להבין, כיצד יכולה להיות מחלוקת על אופן מותו של קרח (עיין סנהדרין קי ע""א). לפי רבי יוחנן - קרח לא היה מן הבלועים באדמה ולא מן חמישים ומאתים איש השרופין באש, אלא במגפה מת. זה שהוא לא היה מן הבלועין מוכח ממה שכתוב ""ואת כל האדם אשר לקרח"" (פסוק לב) - ולא קרח עצמו. וזה שהוא לא היה מן השרופין מוכח ממה שכתוב: ""באכֹל האש את חמשים ומאתים איש"" (כו, י) - גם כאן משמע שרק הם נשרפו ולא קרח עצמו. בברייתא, לעומת זאת, שנו שקרח היה מן השרופין והבלועין, כלומר נשרפה נשמתו ואחר כך התגלגל למקום שבו נבלעו אנשיו ונבלע עמהם. זה שהיה מן הבלועים, מוכח ממה שכתוב (להלן כו, י) ""ותפתח הארץ את פיה ותבלע אֹתם ואת קרח"". וזה שהיה מן השרופין מוכח ממה שכתוב (בפסוק לה) ""ואש יצאה מאת ה' ותאכל את החמשים ומאתים איש מקריבי הקטרת"", וגם קרח נשרף אתם, שהרי גם הוא היה ממקריבי הקטורת. לפי רבי יוחנן הסובר שקרח לא נבלע באדמה עם אנשיו, אלא מת במגפה, יש לחלק את הפסוק (להלן כו, י) כך: ""ותפתח הארץ את פיה ותבלע אֹתם; ואת קרח במות העדה"". כלומר קרח מת באותה מיתה שמתו העדה למחרת, דהיינו במגפה (רש""י שם). (פ' קרח תש""ס)"
		"<b>רשב""ם ד""ה לא ה' שלחני, אלא עשיתים מדעתי, שצויתים להקטיר קטורת. ע""כ.</b> קשה לי מה ראה לצמצם את העניין לגבי קטורת בלבד, ולא לגבי מינויו של אהרן לכהן גדול? (פ' קרח תשמ""ח) וראה ביאורו של הרב מאיר יצחק לוקשין בפירוש הרשב""ם של מהדורת חורב, שכתב: רשב""ם מבין את הפסוק שלנו בצורה ייחודית. כדי להבין את פירושו לפסוק זה צריכים לקרוא אותו ביחד עם פירושו לפסוק ל, ולהלן (יז, ו). לרוב מבינים את הביטוי ""אם כמות כל האדם ימֻתון אלה"" כאומר: אם אנשים אלה ימשיכו לחיות אחרי שיקטירו את הקטורת, ורק כעבור שנים הם ימותו כמו שבני אדם אחרים מתים. לעומת זאת הסברו של רשב""ם מניח שאדם שמקטיר קטורת ללא רשות עלול למות מיד. לכן חשש משה שהעם יאשים אותו במיתתם של כל האנשים שנתבקשו על ידו להקטיר קטורת. לכך אמר משה: ""אם כמות כל האדם ימֻתון אלה"", כלומר: אם האנשים האלה ימותו במיתה שהיינו מצפים שימותו בה אלה שמקטירים קטורת ללא רשות, אזי אפשר להאשים אותי על שהכנסתי אותם לסכנה זו. אבל ""אם בריאה יברא ה'"", כלומר: אם הקב""ה יהרוג את החוטאים האלה בצורה שונה שאין לה תקדים, אזי, אומר משה, תדעו שלא אני אחראי למותם."
	@22לב	"<b>""ותפתח הארץ את פיה ותבלע אתם</b> (את דתן ואבירם)<b>... וירדו... ואש יצאה מאת ה' ותאכל את החמשים ומאתים איש מקריבי הקטרת"".</b> בעלון ""שבת בשבתו"" מובא בשם ""באר מרים"" שמן התהום ומן השמים נלחמו בעדת קרח. אלה שהדגישו את הארץ - ""אף לא אל ארץ זבת חלב ודבש הביאֹתנו"" (פסוק יד) בלעתם האדמה, ואילו את אלה שביקשו כהונה, אכלה אש מן השמים. ואולי דבר זה עולה יפה עם דברי הגמרא (סנהדרין קי ע""א, המובאים למעלה בפסוק כט) שקרח לא מן הבלועים ולא מן השרופין... במתניתא תנא, קרח מן השרופין ומן הבלועין וכו', שנראה שייחסו לו שתי העבירות גם יחד. (פ' קרח תשנ""ו)"
		"<b>""ותפתח הארץ את פיה ותבלע אֹתם"" וגו'.</b> אין הכתוב מפרט את הנבלעים, וראה להלן (כו, י) - ""ותבלע אֹתם ואת קרח"". (פ' פינחס תשס""ב, במלון כפר גלעדי) וראה מש""כ למעלה (בפסוק כט)."
@11יז	@22ב	"<b>""אמֹר אל אלעזר... וירם את המחתֹת... ואת האש זרה הלאה"".</b> לכאורה צריך לומר שהציווי באשר למחתות מופנה אל אלעזר, ואילו זה באשר לזריית האש מופנה אל משה רבנו ע""ה. (פ' קרח תשמ""ז)"
		"וראה 'אור החיים' הק', לפיו הו""ו באה לקשור ציווי זה אל קודמו. (פ' קרח תשמ""ח)"
		"וכבר פירש־תרגם כך אונקלוס - שני הציוויים מופנים אל אלעזר, ויתכן שגם רש""י סובר כך, ראה ד""ה ואת האש, אך לפי זה קשה, למה אינו אומר ""יזרה"", ביו""ד. (פ' קרח תשמ""ט)"
		"כלומר המעבר בין דיבור בלתי־ישיר לציווי נשאר קשה. (פ' קרח תשנ""ב)"
		"<b>רש""י ד""ה כי קדשו, המחתות, ואסורין בהנאה, שהרי עשאום כלי שרת. ע""כ.</b> קצת קשה לי: (א) אף אם לא לעבודה זרה שימשו המחתות, בוודאי לא לעבודתו יתברך שמשו, ולמה אפוא יקדשו? (ב) לא ידעתי, מדוע קדושת המחתות הצריכה לזרות את האש? (פ' קרח תשמ""ט, תשס""ד) באשר לשאלה (א). לפי רש""י כיון שהקדישו את המחתות לשם שמים, קודם שעברו העבירה, הגם שבאיסור באו, מכל מקום קדושה יש בהם, וכן דעת הרמב""ם (הלכות ביאת המקדש ט, יד) שכלים שהשתמשו בהם לשם שמים מחוץ לבית המקדש באיסור - חייבים בגניזה. וראה רמב""ן ו""אור החיים"" הק' לפסוק ג."
		"ולכאורה יש כאן בעיית תחביר, שהיה צריך להקדים ""כי קדשו"" לפני ""ואת האש זרה הלאה"", כלומר אילו אמר כאן, סרס המקרא ופרשהו, הכל היה שפיר, אך השאלה היא, מי ומתי רשאים לומר ""סרס"" וכו'. וראה מה שכתבתי להלן (יט, ז). (פ' חקת תש""ס) על סרוס המקרא ראה מש""כ בספר ויקרא (א, טו)."
	@22ג	"<b>""את מחתות החטאים האלה"".</b> הרי זה צירוף מוזר במקום שהייתי מצפה לביטוי כמו: מחתותיהם של החוטאים האלה. וצריך לעיין במסכת יומא (לו ע""ב), אי""ה. (פ' קרח תש""ן)"
		"במסכת יומא (שם) דרשו: ""פשעים אלו המרדים"", והמובאה היא על שום שנאמר ברש""י: ""שנעשו פושעים בנפשותם, שנחלקו על הקב""ה"", כלומר מרדו. אבל מאוד קשה להבין כך, שהרי בפסוקנו אין לשון פשע אלא לשון חטא, והוא לפי הגמרא (שם) ביטוי לשגגה. (פ' קרח תשנ""ה)"
		"<b>""ויהיו לאות"".</b> קשה לי: אות זה בהכרח שהוא מוגבל מבחינת הזמן, שכן הוא מתאים רק למזבח העולה־הנחושת כפי שהיה במדבר ובמשכן, ולא בבית העולמים. ושמא אפשר לומר שאז כבר לא יעלה על הדעת לערער על הכהונה, וכדברי רש""י לפסוק כה - ""ולא יִלוֹנוּ עוד על הכהונה"". (פ' חקת תשמ""ז - בשעת לימוד עם מיכאל זינגר שי')"
	@22ד	"<b>""וירקעום"".</b> לא ברור על מי מוסב לשון רבים זה, וראב""ע כתב: המרקעים. (פ' קרח תשנ""ב)"
	@22ה	"<b>רש""י ד""ה כאשר דבר ה' וגו', ...רמז לחולקים על הכהונה שלוקין בצרעת וכו'.</b> קשה לי: הרי כאן איש לא לקה בזה? (פ' קרח תשנ""א) וראה ""גור אריה"". לדבריו, החולק על הכהונה לוקה בצרעת, ומצורע חשוב כמת. וכיון שקרח חטא הרבה והביא עמו במחלוקת מאתים וחמישים איש, הביא עליו הבורא מיתה גמורה. הערת הרב איתן שנדורפי שי': וראה רש""י בספר ישעיה (ו, ד) שכתב: בו ביום עמד עזיה להקטיר בהיכל, רעשו שמים לשורפו, לומר דינו בשריפה, כמו שנאמר ""ותאכל את החמשים ומאתים איש""... רעשה הארץ לבולעו, כסבורה דינו לבלע כקרח שערער על הכהונה, יצתה בת קול ואמרה ""זכרון לבני ישראל... ולא יהיה כקרח וכעדתו"" וגו', ולא יהיה עוד אדם המעורר על הכהונה כקרח בבליעה וכעדתו בשריפה, אלא כאשר דבר ה' ביד משה בסנה ""הבא נא ידך בחיקך"" (שמות ד, ו) והוציאה מצורעת כשלג, אף כאן (אצל עזיה) צרעת פרחה במצחו. ע""כ. וראה רמב""ן על אתר שהפסוק רומז אל אלעזר."
		"<b>שם. ...כמו שלקה משה בידו וכו'.</b> אבל זה הרי לא היה על שום מחלוקת על הכהונה. (פ' קרח תשנ""ט) וראה ""כלי יקר"" על אתר."
	@22ו	"<b>""אתם המִתם את עם ה'"".</b> תופעה ידועה גם כיום - מצביעים על האשם האחרון ולא הראשון שבשרשרת. כיצד האשימו את משה ואהרן בגרימת מותם של אלה, ולא ראו את שורש הרע? (פ' קרח תשנ""ו) וראה ""אור החיים"" הק' על אתר שכתב: איך טח מראות עיניהם, לעשות תלונה על משה בלא סיבה...? אכן תרעומת העדה היתה, על מה שעשה משה המבחן של הקטורת בכולן יחד. שהיה לו לעשות המבחן בקרח לבד. וכשהיה ה' עושה בו המשפט, לא היו נגשים המאתים וחמישים נשיאי עדה, ולא היו מתים... ולא התרעמו העדה על מיתת קרח דתן ואבירם, אלא על המאתים וחמישים, שכולן היו ראשי סנהדראות. ע""כ."
	@22י	"<b>""הרֹמו מתוך העדה הזאת"" וגו'.</b> מסתבר ש""עדה"" שכאן במשמע כל עם ישראל, ולא ברור, מי הם אלו שנועדו למות, מי מהם מת ומי ניצל בידי אהרן. (פ' קרח תשנ""ד)"
		"ואם כדברי ראב""ע בפירושו (הרֹמו - שישבו במקום המרומם במחנה הלוים, והוא האוהל) הרי לכאורה קשה לשון ""מתוך"" ששייך דווקא במיעוט הנפרד מתוך רוב. (פ' קרח תשס""ד) וראה ""אור החיים"" הק'. לדבריו, ציווי זה איננו מופנה למשה ואהרן, אלא לשאר העם שלא נמנו בין המלינים. וכיון שהיו בכלל גזירת המרגלים, היה עליהם להתרחק לבל תפגע בהם מידת הדין. ובאשר לשאלה מי מת, ראה דברי רש""י להלן (סוף פסוק יג) שכתב: ""אמר הקב""ה, תראו שעוצר מגפה הוא (הקטורת) והחטא הוא הממית"". כלומר החוטאים מתו. ולפי רש""ר הירש הציווי מופנה למשה ואהרן. עיין שם."
		"<b>""...ויפלו על פניהם"".</b> לא ברור מיהם שנפלו, וגם לא ברור לשם מה נפלו. באשר לשאלה האחרונה, כבר השלים תרגום יונתן בן עוזיאל: ואתרכינו בצלו על אפיהון. וראב""ע אומר בקיצור: להתפלל, וכך מסתבר. השאלה מי התפללו, לשון רבים אחר שה' דיבר אל משה בלבד, קשה יותר, שאם תאמר משה ואהרן, כרגיל בכגון דא, הרי לא עת תפילה היא זו כשצריך לרוץ ולמהר להציל בעזרת הקטורת. ואם הכוונה לעם בכללו, הרי הנגף לא החל עדיין, ומניין ידעו שנשקפת סכנה? (פ' קרח תשנ""ו) וראה רש""ר הירש שכתב: אמר ה' למשה: אם רצונכם בכך, הסתלקו מכאן ואכלה את ההמון המתקומם נגדכם. אך הם לא הסתלקו אלא ""ויפלו על פניהם לפני ה'"". הם לא פעלו על פי הכוונה שההמון המתקומם ייחס להם, לא תבעו את מות מעליביהם ולא הסכימו להיות שליחי המוות בעם ה'. אלא אהרן רץ אל תוך הקהל שכבר היה מקודש למוות; בקטורת העולה אל ה' הוא ביטא התמסרות לה' בלב ונפש, וכך עמד בין המתים ובין החיים כמכפר וכמציל. ע""כ. הערת ר' שמואל עמנואל שי': לא קשה התמיהה ""הרי לא עת תפילה היא זו כשצריך לרוץ ולמהר להציל בעזרת הקטורת"", כי הפסוק הזה כתוב לפני הפסוק ""כי יצא הקצף מלפני ה' החל הנגף"", דהיינו לפני שידעו שיש צורך לרוץ ולמהר להציל בעזרת הקטורת."
	@22יא	"<b>""...ושים קטרת"".</b> צריך עיון, מהו דינה של קטורת זו ולמה אינה קטורת זרה שלא ציוה ה'. (פ' קרח תשמ""ט) וראה ""העמק דבר"". לדבריו, לא חשש משה לאיסור קטורת זרה ועשייתה בחוץ, שהרי פיקוח נפש דוחה הכל. עיין שם."
		"וראה מה שכתבתי למעלה (טז, יז-יח) בקשר לפעלים לשים־ליתן בקשר לקטורת, בהשוואה לכאן (יא-יב) שהם בסדר הפוך. (פ' קרח תשנ""א)"
	@22יב	"<b>""וירץ אל תוך הקהל"". </b>אהרן כבר היה בן פ""ד שנה, אך רץ מכוח אהבת ישראל. (פ' קרח תש""ס)"
	@22יג	"<b>רש""י ד""ה ויעמד בין המתים וגו', אחז את המלאך והעמידו על כורחו וכו'.</b> הסבת הפועל ""ויעמד"" על המלאך, ושלא כיתר הפעלים שבפסוק - ""וירץ... ויתן... ויכפר"" המוסבים בלא ספק על אהרן - קשה למדי. (פ' קרח תשמ""ט) וראה ""נחלת יעקב"". לדבריו, הוקשה לרש""י: מה מקום לעמידה זו לאחר שכבר נאמר ""ויכפר על העם"". הערת ר' שמואל עמנואל שי': לעניות דעתי רש""י לא הסב את הפועל ""ויעמד"" על המלאך, ומה שאומר ""והעמידו"" לא מתייחס למילה ""ויעמד""."
		"לא ידעתי מדוע בויכוח בין אהרן ובין המלאך, המתואר כאן כל כך יפה, אין רש""י שם בפי המלאך את הכלל המתבקש ""דברי הרב ודברי התלמיד"" וכו'. (פ' קרח תשנ""ח)"
		"ובהמשך - ""וזהו שנאמר 'וישב אהרן אל משה'"". קשה לי, הרי מכאן שלא אל ה' כי אם אל משה חזר אהרן, והרי לא משה יכול להכריע בוויכוח כזה. (פ' קרח תשנ""ט)"
		<b>שם. ...דבר אחר, למה בקטורת וכו'.</b> לפי זה בא המעשה ללמד שלא הקטורת ממיתה, כי אם החטא ממית, דהיינו לקח כולל שכלל אינו קשור לעניין קרח ועדתו.
		"ואולם שתי שאלות נותרו לי בפרשה זו: (א) כיצד מונעים מהקב""ה לעשות רצונו - להמית בעם - באמצעי פיזי? (ב) ""בין המתים ובין החיים"" - משמע כאילו מלאך המוות החל מלאכתו בקצה המחנה והתקדם משם לכיוון מרכזו, ומשקטל י""ד אלפים ושבע מאות נפש, נעצר על ידי אהרן. תמונה זו אמנם משתמעת מפשוטו של מקרא, אך היא קצת תמוהה. (פ' קרח תשנ""ו, תש""ס) באשר לשאלה (א) ישנם דפוסים (כמו ""מקראות גדולות"") בהם באה תוספת בתוך סוגריים, וזו לשונה: רצונו לומר כשניתן רשות למשחית אז אין מבחין בין טוב לרע, ועל מה שמוסיף מדיליה יש תיקון בקטרת, אבל מה שגזר הקב""ה בהדיא - אין חכמה ותבונה. ובאשר לשאלה (ב) ראה ""גור אריה"". לדבריו, מכח שאלה זו למדו חז""ל שהמילה ""ויעמד"" מוסבת על מלאך המוות, שהוא היה עומד בין המתים ובין החיים, כלומר שנעצר ביניהם, מי שמת - מת, ומי שנותר חי - לא היה מלאך המוות רשאי להמיתו. ע""כ. ואין לפרש שהמילה ""ויעמד"" מוסבת על אהרן, שעמד אהרן בין המתים והחיים, שהרי בכל מקום היו מתים וחיים מעורבים יחד, כדרך מגפה שמתים בה אנשים שונים במקומות שונים."
	@22יד	"<b>""מלבד המתים על דבר קרח"".</b> כלומר י""ד אלפים ושבע מאות אלה מתו על ענין אחר ולא ""על דבר קרח"". וזה קצת קשה: הרי גם אלו המשיכו את מחלוקת קרח ועדתו? (פ' קרח תשס""א) הערת הרב איתן שנדורפי שי': וראה שמירת הלשון (ח""ב פרק כ, פרשת קרח). שם מבואר שאכן מתו י""ד אלפים ושבע מאות אלה על ענין אחר, על שאמרו ""אתם המיתם את עם ה'"", וכך כתב: ואפשר, משום שהם הוציאו דיבה על משה רבנו ע""ה... ועל אהרן קדוש ה', בבזיון גדול כזה שהם המיתו את עם ה', ואם כן לדבריהם נתחייבו מיתה בידי שמים ח""ו, ועל כן נגזר על המדברים שהם ימותו במגיפה. ע""כ."
	@22טו	"<b>""וישב אהרן... והמגפה נעצרה"".</b> לא ידעתי, לשם מה חוזר הכתוב על עצירת המגפה שכבר כתובה בפסוק יג - ""ותעצר המגפה"". ואם אמנם צריך ענין זה להכתב משום מה פעמיים, לפחות ייכתב פסוקנו במקום הגיוני יותר, שהרי קודם נעצרה המגפה, ומשנעצרה - שב אהרן אל משה. וראה ""אור החיים"" הק' שכתב: חזר לומר ""והמגפה נעצרה"", אחר שכבר אמר ""ותעצר המגפה"", לומר שאפילו אחר שכלה ענן הקטורת ושב אהרן אל משה, נשארה המגפה עצורה. שלא תאמר שלא נעצרה אלא כל זמן שהיה עולה ענן הקטורת. ע""כ. כלומר היה מקום לומר שסגולת הקטורת הועילה רק בזמן שעשנה עלה, בדומה לידי משה במלחמת ישראל בעמלק, שכל זמן שהיו ידיו של משה רבנו מושטות כלפי מעלה היו בני ישראל גוברים. (פ' קרח תשס""ב) הערת הרב איתן שנדורפי שי': וראה ספורנו (לפסוקים יג ו־טו) שכתב: ותעצר המגפה - שלא חלה עוד שום אחד מהם בחולי מגפה. והמגפה נעצרה - שנרפאו החולים במגפה."
	@22יז	"<b>רמב""ן ד""ה שנים עשר מטות, ...ועוד אפרש זה בסדר וזאת הברכה, אם יברכני ה' להגיע לשם. ע""כ.</b> מכאן שרמב""ן כתב פירושו ברציפות על פי הסדר. (פ' קרח תשמ""ז)"
	@22יט	"<b>""...לפני העדות"".</b> כלומר לפני הארון בקודש הקדשים. ובפסוק כג נאמר שלמחרת נכנס לראות אם נתחדש משהו. ולא ידעתי כיצד נכנס לפני ולפנים בלא כל ציווי אלקי. (פ' קרח תשנ""ג) וראה רמב""ן בספר ויקרא (טז, ב) המבאר כי למשה לא נאסרה הכניסה לפני ולפנים, ומותר היה לו להכנס בכל עת שירצה, ומקורו בספרא."
	@22כ	"<b>""וַהֲשִׁכֹּתִי מעלי את תלנות בני ישראל אשר הם מלינִם עליכם"".</b> כלומר תלונה על ה' ותלונה על משה ואהרן דבר אחד הן. ומעין דברי רש""י למעלה (י, לה ד""ה משנאיך) ששונאי ישראל - שונאי ה' הם. (פ' קרח תשמ""ח)"
	@22כא	"<b>רש""י ד""ה בתוך מטותם, הניחוֹ באמצע, שלא יאמרו וכו'.</b> כלומר עשה מכל המטות אגודה אחת, ומטה אהרן באמצע. כך משמע מלשון התרגום ""בגו חוטריהון"" - בתוך מקלותיהם. (פ' קרח תשנ""ו)"
	@22כג	"<b>""...מטה אהרן לבית לוי"". </b>דומה שהביטוי ""בית לוי"" בא כאן במקום הביטוי ""מטה"" המקובל, כדי למנוע בלבול בינו לבין ""מטה"" במשמעו האחר שנדרש כאן (שהרי 'בית אב' בא בדרך כלל כביטוי ליחידת משנה בתוך השבט). (פ' קרח תשמ""ח)"
		"<b>רש""י ד""ה ויגמל שקדים, ותרגומו: וכפית שגדין, כמין אשכול שקדים יחד כפותים זה על זה. ע""כ.</b> קשה לי, הרי רש""י ידע שקדים כיצד גדלים, ומה ראה לצייר כאן תמונה לא ריאלית, כי שקדים אינם גדלים באשכולות. וגם לפי אונקלוס שמתרגם למעלה את התיבה ""אשכל"" (יג, כג): ""אַתְכָּלָא"" ולא ""כַפֵּית"", כמו כאן, הדבר קשה. ושאלתי את ר' רפאל בנימין פוזן שי', וטרם השיב. (פ' קרח תשנ""א)"
	@22כד	"<b>""...ויקחו איש מטהו"".</b> אפילו מי שאין לו שמיעה ספרותית, למשל אני, שומע כאן הסתלקותם של ראשי השבטים בבושת פנים, בלא אומר ודברים - לקחו שבטיהם והלכו להם, מוכנעים ומן הסתם גם מושפלים בשל ספקותיהם הלא מוצדקים. אכן תיאור נפלא בלא מילים. (פ' קרח תשס""ה, אצל רוני ודינה שי')"
	@22כה	"<b>רש""י ד""ה ותכל תלונֹתם, כמו ""ותכלה תלונותם"". לשון זה שם מפעל יחיד, לשון נקבה, כמו תְּלוּנָתָם וכו'.</b> כלומר אין כאן לשון התפעל, כמו ""וְתִכְלֶה תְּלוּנֹּתָם"", שהתלונה תהא כלה מאליה, אלא ציווי הוא למשה, כמו ""וּתְכַלֶה תְלוּנֹּתָם"". כלומר: אתה תכלה את תלונות בני ישראל על ידי השבת מטה אהרן לפני העדות למשמרת. ומוסיף רש""י: תיבת ""תְּלוּנֹּתָם"" אינה בלשון רבים כמו ""תְּלוּנוֹתֵיהֶם"", אלא שם פעולה יחידה בלשון נקבה, כמו ""תְּלוּנָּתָם"". הקושי בדברי רש""י הוא לפי דבריו שם העצם ""תלונותם"" (ברבים) הוא הנושא של הפועל ""ותכל"" (ביחיד), לכן מסביר רשב""ם באופן אחר. לדבריו, משה הוא הנושא של הפועל ""ותכל"" והמילה ""תלונותם"" היא המושא הישיר של פועל זה. (פ' קרח תשס""ב)"
	@22כו	"<b>""ויעש משה כאשר צוה"" וגו'</b>. פסוק שלם בשביל עשיה מועטת כל כך כמו החזרת המטה לאהל מועד מתמיה. וצריך עיון. (פ' קרח תשמ""ט) וראה ""העמק דבר"" על אתר. לדבריו, בא הכתוב כאן לציין שמעשהו של משה לא נעשה מתוך דאגה לשמו, שלא יתלוננו עוד עליו, אלא משום שהקב""ה ציוה כן עשה."
	@22כז	"<b>""...הן גוענו אבדנו כלנו אבדנו"".</b> אונקלוס מתרגם - ""...קטילת חרבא... בלעת ארעא... מיתו במותנא"". מסתבר שהראשון מוסב על חללי הקרב עם העמלקי והכנעני (יד, מה), השני על קרח ועדתו, והשלישי - פתוח! אך קצת קשה, למה מרחיק כל כך לחזור אחורה ואינו מסב ""גוענו"" על מאתים וחמישים השרופים, מקריבי הקטורת (ראה תרגום יונתן בן עוזיאל). (פ' קרח תשמ""ט) הערת ר' רפאל בנימין פוזן שי': שני קשיים בפסוק: כפל לשון ""גוענו, אבדנו"" וגם אי דיוק ""כֻּלָּנוּ אבדנו"". פתרונו של אונקלוס הוא בתרגמו ""הן מאתנו הרגה החרב, הן מאתנו בלעה הארץ, הן מאתנו מתו במגיפה"", כדרכו בכל מקום להבחין במה שנראה ככפל העניין במילים שונות."
		"לפי תרגומו הרי כאן שלוש תלונות על המאורעות שבאו עליהם לפני זמן קצר: ""בחרב"" רומז למעפילים, ככתוב ""אַל תַּעֲלוּ כִּי אֵין ה' בְּקִרְבְּכֶם... וּנְפַלְתֶּם בֶּחָרֶב כִּי עַל כֵּן שַׁבְתֶּם מֵאַחֲרֵי ה'... וַיַּעְפִּלוּ לַעֲלוֹת אֶל רֹאשׁ הָהָר... וַיַּכּוּם וַיַּכְּתוּם עַד הַחָרְמָה"" (במדבר יד, מב-מה), בליעת הארץ - משפחות קֹרח דתן ואבירם, מגיפה - הם המתלוננים ""אַתֶּם הֲמִתֶּם אֶת עַם ה'"" שבסופם נאמר ""וַיִּהְיוּ הַמֵּתִים בַּמַּגֵּפָה אַרְבָּעָה עָשָׂר אֶלֶף וּשְׁבַע מֵאוֹת"" (פסוקים ו, יד)."
		"ולא הזכיר את הנשרפים, אם משום שכאן נאמרה תלונה כללית מפי העם ""גוענו, אבדנו"" בעוד שהנשרפים היו מאתים וחמישים איש בלבד וגם היו אנשי מַעֲלָה, או משום שהנשרפים נכללו בתלונה שבפסוק הבא ""כל הַקָּרֵב הַקָּרֵב אל משכן ה' יָמוּת"" (""לחם ושמלה"" ו""באורי אונקלוס"")."
		"אמנם לדעת ""פענח רזא"" אונקלוס רמז לנשרפים: ""ומה שמתרגם הָא מִנַּנָא קְטֵילַת חַרְבָּא חרבו של מקום קאמר שהוא האש"", ובדומה לו כתב גם רבנו בחיי."
		"אבל אין זו דעת התוספות (בבא בתרא קיט ע""א ד""ה הא דהוו) שפירשו גם הם ""קְטֵילַת חַרְבָּא"" על המעפילים, כדברינו."
		"ומסתבר שאונקלוס מפרש ""<b>כֻּלָּנוּ</b> אבדנו"" כגוזמה במשמע: רבים מאוד מאתנו, וכן תרגם יונתן בן עוזיאל ""כאילו אבדנא כולנא"". ""וזה מרומז בהִשנות לשון מִנַּנָא שלש פעמים"" (""באורי אונקלוס""). (מתוך ספר ""פרשגן"" - ביאור חדש לתרגום אונקלוס - בכתיבה)"
	@22כח	"<b>""...האם תמנו לגוע"".</b> הרי זה סיפור שאין לו סיום, וזה תמוה. ואכן ראב""ע שם לב ומפרש: ומי יתן ותמנו לגוע. אך לכאורה זה קצת דחוק, לראות במילת ""האם"" לשון משאלה. וצריך עיון. (פ' קרח תשנ""ה) ולפי ""העמק דבר"" על אתר התשובה לשאלה זו באה בפסוקים הבאים - אהרן ובניו הופקדו על שמירת המשכן, שלא יכנס זר ויפרוץ הגדר אפילו שזה מתוך רצון להשגת קרבת אלקים. על ידי כך יפוג מלבם של ישראל הפחד לגבי עתידם."
@11יח	@22א	"<b>""...אל אהרן אתה ובניך ובית אביך אתך"" וגו'.</b> הביטוי ""בית אביך"" כאן תמוה. ראה ראב""ע, שהכוונה לבני קהת נושאי המקדש, כלומר אהרן ובניו אחראים היו לכך, שגם הלויים לא יחללו את המקדש בשעת פריקתו והקמתו (ראה למעלה ד, ה-טז). ולפי ""אור החיים"" הק' הכוונה למשה (שנולד לאביו של אהרן), שגם עליו באה האזהרה. ונראה שתשובתו של ראב""ע משכנעת. (פ' קרח תשס""ד)"
		"<b>רש""י ד""ה ויאמר ה' אל אהרן, למשה אמר שיאמר לאהרן וכו'. (ספרי). </b>לא ידעתי, למה לא להבין את הכתוב כפשוטו, כלומר ה' אמר לאהרן, במישרין. (פ' קרח תשס""ו) וראה ""גור אריה"" על אתר. לדבריו, אזהרת שמירת המקדש נאמרה כתשובה על מה שטענו ישראל (למעלה יז, כח) ""כל הקרב הקרב אל משכן ה' ימות"" וגו', שהרי לא מצאנו תשובה אחרת לדבריהם (ראה מש""כ שם). על כרחנו צריך לומר שדברי ה' כאן נאמרו למשה, שכן טענת העם באה אליו, ולא יתכן שלמשה טענו ועל ידי אהרן ניתנה התשובה."
	@22ב	"<b>רש""י ד""ה וילוו, ויתחברו אליכם להזהיר גם את הזרים וכו'.</b> התיבה ""גם"" אינה במקומה, ואכן בכתבי יד רבים לא גורסים מילת ""גם"". (פ' קרח תשמ""ט)"
	@22ח	"<b>""וידבר ה' אל אהרן ואני הנה נתתי לך"" וגו'.</b> קשה לי שדווקא כל כך סמוך אחר מעשה קרח, ה' מצווה על מתנות הכהונה במישרין אל אהרן, ולא - לפחות - באמצעות משה רבנו ע""ה. (פ' קרח תשס""ד) הערת ר' זאב נוימן שי': ראה ""שיחות הרצי""ה"" (במדבר עמ' 182) שדווקא מתוך סיבוכי קרח מתברר ענין קדושת ישראל בכל מדרגותיו. עיין שם."
		"<b>רש""י ד""ה ואני הנה נתתי לך, ...ולכך נסמכה פרשה זו לכאן (ספרי). ע""כ.</b> קצת קשה, למה אין רש""י מביא דברים אלה כבר בתחילת הפרשיה, כאשר באמת הסמיכות קשה. (פ' קרח תשנ""ט)"
	@22ט	"<b>רש""י ד""ה כל קרבנם, כגון זבחי שלמי ציבור. ע""כ.</b> ולא כל זבחי שלמים, כי רק שלמי ציבור הם קדשי קדשים. (פ' קרח תשמ""ט)"
		"<b>רש""י ד""ה מנחתם חטאתם ואשמם, כמשמעו. ע""כ.</b> כלום יש אפשרות שלא לבאר כך, ואם כן - מה רש""י מוסיף כאן? (פ' קרח תשנ""ח) וראה ""אמרי שפר"" שכיון שבדיבור הקודם ביאר רש""י ""כל קרבנם"" על קרבן מסוים, לכן יכול המשך הפסוק להתפרש כפשוטו, אבל אם היה מפרש ""כל קרבנם"" כפשוטו, שהכוונה לכלל קרבנות קדשי קדשים (מנחות, חטאות ואשמות) היה צריך להדחק בפירוש המשך הפסוק."
		"<b>רש""י ד""ה אשר ישיבו לי, זה גזל הגר, ע""כ.</b> וקשה לי, כלום גם זה קדשי קדשים הוא, כמו מנחה וחטאת ואשם? (פ' קרח תשנ""ח) וראה ""משכיל לדוד"" שמה שהזכירו תשלומי גזילה בין קדשי הקדשים, זה על פי מאמר חז""ל - ""גזל הגר שהחזירו בלילה לא יצא"", לפי שהכתוב קראו אשם (בבא קמא קי ע""א)."
	@22י	"<b>רש""י ד""ה בקדש הקדשים תאכלנו וגו'. למד על קדשי קדשים שאין נאכלין אלא בעזרה ולזכרי כהונה. ע""כ. </b>וקשה לי: (א) הרי ענין הזכרים פסוק מפורש הוא בסיפא דקרא ""כל זכר יאכל אֹתו"", ולמה לי ללמוד מן הרישא דבר שמפורש בסיפא? (ב) והוא עיקר - בגמרא מנחות (ח ע""ב) בברייתא ""מיתבי, רבי יהודה בן בתירא אומר, מנין שאם הקיפו עובדי כוכבים (לשם מלחמה) את העזרה, שהכהנים נכנסין להיכל ואוכלין בקדשי קדשים ושיירי מנחות? תלמוד לומר בקדש הקדשים תאכלנו"" (מובא ב""תורה תמימה"" אות לד), ודרשה זו היא ממש פשוטו של מקרא, מה שאין כן פירושו של רש""י ז""ל. ושמא תאמר שזהו מקרה היפותתי ונדיר, ולכן אין רש""י מביא דברי רבי יהודה בן בתירא, הרי מצינו כאלה רבים? (פ' קרח תשמ""ז) הערת הרב איתן שנדורפי שי': באשר לשאלה (א) דומה שרש""י מזכיר זכרי כהונה, לא כדי ללמוד דין נוסף מהרישא, אלא כדי לסכם את הנלמד מהפסוק, ובאמת דין אכילת קדשי קדשים על ידי הזכרים בלבד נלמד מהסיפא וקאי על ה""וגו'"". וראה רמב""ן על אתר שהקשה מעין קושיה (ב)."
		"הכתוב מכנה את הקרבנות כאן בשם ""קדשי קדשים"". הכוונה היא שמדובר בקרבנות המיוחדים לשם ה' ואינם נאכלים אלא לכהנים וקדושתם חמורה ויש בהם מעילה, אבל הקרבנות שיש בהם זכות להדיוט נקראים קדשים קלים ואין בהם מעילה (ראה ""תוספות יום טוב"" במסכת זבחים פ""ה, מ""ד). (פ' קרח תשס""ו)"
	@22יא	"<b>רש""י ד""ה כל טהור, ...דבר אחר, כל טהור - לרבות אשתו. ע""כ.</b> קשה לי, והרי כבר נאמר קודם, בפסוקנו, ""ולבנֹתיך"", ולמה לא נכלול את האישה במילה זו, כמו ביחס לשבת (שמות כ, י), ולא יהא צורך בדרשה, כמו שם? (פ' קרח תשמ""ז)"
		"ואולי צריך להבחין בין שבת לאכילת קדשים, שכן זכות אכילת האישה מן הקדשים נובעת מהיותה חלק ממשפחת הכהן, ולעומת הבת שנולדה לכהן, האשה לא נולדה לכהן, לכן יש צורך בדרשה מיוחדת לגבי אישה. אך אם כן קצת קשה לי, למה אין רש""י אומר מאומה בפסוקים דומים (כגון בפסוק יג). (פ' חקת תשנ""א)"
	@22יט	"<b>רש""י ד""ה כל תרומת הקדשים, מחיבתה של פרשה זו, כללה בתחילה וכללה בסוף ופרט באמצע. ע""כ. </b>בדרך כלל נקראת צורה זו: כלל ופרט וכלל, והרי זו אחת מי""ג המידות שהתורה נדרשת בהן, והנה כאן זה ביטוי לחיבה. כיצד אפשר אפוא להבחין בין כלל ופרט וכלל שבא ללמד ובין ביטוי לחיבה? (פ' קרח תשנ""ה) וראה ""משכיל לדוד"". לדבריו, אכן יש כאן ""כלל ופרט וכלל"", וכיון שלא נכתבו כאן כל עשרים וארבע המתנות, לכן נכתבה הפרשיה בדרך זו, כדי לרבות כל כעין הפרט, דהיינו, גם אותן המתנות שלא נכתבו כאן, שתהיינה כולן בברית מלח. והוסיף ר' חזקי פוקס שי': וראה ""עמק הנצי""ב"" (במדבר עמ' קי ועמ' קלה). לדבריו, ""כלל ופרט וכלל"" שייך במילים הצמודות זו לזו בפסוק, ולא בחלוקה כללית של פרשיה. יחד עם זאת, פרשיה שהפסוק הראשון שלה מתמצת את עניינה של הפרשה, טעם הדבר הוא משום חיבה."
	@22כג	"<b>רש""י ד""ה והם, הלווים וכו'.</b> בראשית הפסוק ""הלוי"" בלשון יחיד וכאן בלשון רבים, ועל כן צריך רש""י להעיר. וראה אונקלוס. והשינוי כשלעצמו קשה. (פ' קרח תש""ס)"
		"<b>שם. ...להזהיר הזרים מגשת אליהם. ע""כ.</b> לא ידעתי, מהו לשון הרבים ""אליהם"". (פ' קרח תשמ""ז)"
	@22כז	"<b>""ונחשב לכם תרומתכם"" וגו'.</b> לפי כללי הדקדוק המקובלים היה צריך לומר: ""ונחשבת"", או ""תיחשב"", ולא ראיתי הערה בנדון. (פ' קרח תשס""ד) וב""דעת מקרא"" על אתר כתוב: ונחשב - בא הנשוא בלשון זכר, אף על פי שהנושא ""תרומתכם"" הוא לשון נקבה; ודרך זו מצויה במקרא הרבה אם בא הנשוא לפני הנושא."
		"<b>רש""י ד""ה וכמלאה מן היקב, כתרומת תירוש ויצהר (יין ושמן) הניטלת מן היקבים. מלאה, לשון בישול, תבואה שנתמלאת. ע""כ.</b> שני הדיבורים קשים שכן בראשון משתמש רש""י בלשון תרומה - לכאורה ללא כל צורך, ובשני מפרש ""מלאה"" באורח שונה, כאילו סותר את הראשון. ומפרש כמצב מסוים (בָּשֵׁל), ואז אין זה מקביל לצלע הראשונה של הפסוק: ""כדגן מן הגֹרן"". ויהיה זה שונה מאוד מסגנון הכתוב בפסוק ל. (פ' קרח תשנ""ב)"
@11יט	@22א	"הרב בן ציון הוכשטיין שי' אמר לי בשם הרי""ד סולובייצ'יק זצ""ל, שמקומה של פרשת פרה אדומה כאן הוא משום שמאז המסופר בפרק יז, כל עניינם של נוסעי המדבר היה המוות ותוצאותיו - הטומאה. (פ' חקת תשנ""ה - לוגאנו) וראה טעם נוסף ב""העמק דבר"" על אתר."
		"<b>""...לאמר... לאמר"".</b> לעניות דעתי פירושו של ""לאמר"" הראשון הוא - למסור הלאה, ואילו השני משמעו - כדלהלן, וכפי שהיינו מתרגמים בילדותנו בחוץ לארץ. (פ' חקת תשס""ה) וראה ""אור החיים"" הק' המבאר כי שני ציוויים יש כאן: האחד - שמשה יאמר מצוה זו לישראל כחוקה בלא טעם. כך לא יתבעו ישראל להבין את טעם הדבר. והשני - על עיקר המצוה."
	@22ב	"<b>רש""י ד""ה זאת חקת התורה, ...ואומות העולם מונין את ישראל וכו'. </b>כלומר מקניטים את ישראל. כמו ""וגר לא תונה"" (שמות כב, כ). ראה רש""י בספר ישעיה (מט, כו). (פ' חקת תשנ""ו)"
		"ובדפו""ר הגירסא היא: ...משיבין וכו'. (פ' חקת תשס""ו)"
		"בעקבות דברי רש""י - ""לפי שהשטן ואומות העולם מונין (מקטרגים) את ישראל, לומר, מה המצוה הזאת ומה טעם יש בה. לפיכך כתב בה חוקה - גזירה היא מלפני, אין לך רשות להרהר אחריה"" - שמעתי פעם מפי הרב ישראל מאיר לאו שליט""א, שהסביר כי לפני כל עשיית מצוה ישנה התלבטות וצריך להתגבר על יצר הרע. אך גם אחרי עשיית המצוה אין זה פשוט. העושה נוטה להתנשאות - הנה עשיתי, התגברתי וצדיק אני, וגם התלבטות זו - שאחרי - עניין של יצר הרע היא. והוא שאנו מתפללים כל ערב ""והסר שטן מלפנינו ומאחרינו"". כדי להנצל מהתלבטויות מעין אלו, העצה היא - ""גזירה היא מלפני"" - לעשות משום שהוא יתברך ציוה."
		"<b>בעל הטורים ד""ה זאת חקת התורה, סמך חקת התורה ל""בהרימכם את חלבו ממנו"" (יח, לב), רמז - לא ניתנה תורה אלא לאוכלי המן (מכילתא פ' בשלח טז, ד) וכו'.</b> ואמר לי שכני ר' יהודה גרינשפן פתרונו - הסר גימטריא ""חלבו"" (=46) מן ""ממנו"" (=136), וישאר ""מן"". (פ' חקת תשנ""ט)"
		"<b>""...ויקחו אליך פרה אדֻמה תמימה"".</b> צריך לבדוק מדוע הפ""ה רפה. (פ' חקת תש""ס) לפי מש""כ למעלה (יד, יג) אין כל קושי."
	@22ד	"<b>רש""י ד""ה אל נכח פני אהל מועד, עומד במזרחו של ירושלים (ספרי) וכו'.</b> דומני שזה המקרה היחיד שבו מתרגמים חז""ל את דיני המשכן לתנאי בית המקדש שבירושלים. (פ' חקת תש""ס) וראה ""משכיל לדוד"". לדבריו, הטעם שחז""ל מתרגמים כאן את דיני המשכן לתנאי בית המקדש שבירושלים הוא, כי לגבי המשכן שבמדבר אין שום חידוש בכך שיכול הכהן לראות את פני אהל מועד בשעה שהוא עומד מחוץ לשלוש מחנות, שהרי לא היה שם שום כותל שיכול להסתיר. בבית המקדש, לעומת זאת, היה מקום לחשוב שבהיות הכהן מחוץ לחומות, לא יוכל לראות את פתח ההיכל, לכן כתב רש""י שבעמדו במזרחה של ירושלים ראה את פתחו של ההיכל, כמבואר במסכת מידות (פ""ב, מ""ה), שכל החומות היו גבוהות חוץ מהחומה המזרחית. הכהן השורף את הפרה עמד בראש הר המשחה וראה את פתחו של ההיכל בשעת הזאת הדם. הערת ר' זאב נוימן שי': ולפי הגרצ""י קוק בשיחותיו (במדבר עמ' 224) חז""ל מציינים זאת כדי ללמדנו שטהרת הפרט (פרה אדומה) מכוונת מול קדש הקדשים, מקור קדושת כלל ישראל."
	@22ה	"<b>""ושרף את הפרה לעיניו... ולקח הכהן עץ ארז... וכבס בגדיו הכהן... והשרף אתה יכבס בגדיו"" וגו'.</b> קשה לי: מיהו זה השורף, מיהו מכבס בגדיו הראשון ומיהו השני? ראב""ע נדרש במקצת לפסוקים אלה (בפסוקים ה-ז), וכה דבריו: ושרף את הפרה - השורף (ולא אלעזר הכהן)... וכבס בגדיו הכהן - השורף. ע""כ. והרי על זה קשה הנאמר בפסוק ח - ""והשֹּׂרף אֹתה יכבס בגדיו""? וראה חזקוני שכתב: וכבס בגדיו הכהן - המשליך אל תוך שריפת הפרה. ע""כ. וכך דרשו בספרי: נאמר ""ולקח הכהן עץ ארז ואזוב ושני תולעת, והשליך אל תוך שרפת הפרה, וכבס בגדיו הכהן""; ואחר כך נאמר: ""והשֹּׂרף אֹתה יכבס בגדיו במים"". אם המשליך את האזוב מטמא בגדים, השורף את הפרה לא כל שכן? ומה תלמוד לומר ""והשֹּׂרף אֹתה יכבס בגדיו""? אלא בא הכתוב ללמד על כל העוסקים בעבודת הפרה מתחילה ועד סוף, שטעונים כיבוס בגדים. (פ' חקת תשנ""ט)"
	@22ז	"<b>רש""י ד""ה אל המחנה, ...שאין טמא משולח חוץ לשתי מחנות אלא זב ובעל קרי ומצורע. ע""כ.</b> מחוץ לשני מחנות הכוונה מחוץ להר הבית וכך דינם של זב ובעל קרי, שאינם יכולים להכנס להר הבית עד שנטהרים מטומאתם. וטומאת מצורע חמורה מאלו - הוא משתלח מחוץ לשלוש מחנות - מחוץ לירושלים. (פ' חקת תשנ""ה - לוגאנו, תשנ""ו)"
		"<b>רש""י ד""ה וטמא הכהן עד הערב, סרסהו ודרשהו - ""וטמא עד הערב ואחר יבא אל המחנה"". ע""כ.</b> שאלה ישנה אצלי היא, מי רשאי לומר ""סרסהו"", ומה גם כאשר הסירוס משפיע על ההלכה, כגון כאן, שיכולתי לתאר לעצמי שטבול יום, אחר שרחץ, מותר לו לשוב למחנה, אף כי יהיה טמא עד הערב. (פ' חקת תשנ""ח) וראה מש""כ בספר ויקרא (א, טו)."
		"שאלה אחרת היא: כיצד נהגו בכגון דא במדבר, כאשר אין מקוואות בכל פינה? (פ' חקת תש""ס) מעין זה שאלתי כבר בספר שמות (יט, י). הערת הגר""א נבנצל שליט""א: היה בארה של מרים."
	@22ט	"<b>""...את אפר הפרה... והיתה... חטאת הִוא"".</b> לכאורה מוסבים לשונות ""והיתה"" ו""הוא"" על הנושא ""אפר הפרה"", ולמה אפוא לשון הנקבה? (פ' חקת תשס""ה)"
		"<b>רש""י ד""ה והניח מחוץ למחנה, לשלושה חלקים מתחלקת, אחד נִתן בהר המשחה, ואחד מתחלק לכל המשמרות, ואחד נִתן בחיל וכו'.</b> לאחר שריפת הפרה נוטלים את האפר ומחלקים אותו לשלושה חלקים - חלק אחד ניתן בהר הזיתים בו שרפו את הפרה. חלק שני מחולק בין עשרים וארבע משמרות הכהונה והחלק השלישי ניתן בחיל (מקום פנוי בהר הבית לפני חומת העזרה ברוחב עשר אמות). ובמשנה (פרה פ""ג, מי""א) נאמר: ""אחד נִתן בחיל, ואחד נִתן בהר המשחה ואחד היה מתחלק לכל המשמרות"". ותמוה שרש""י משנה מסדר המשנה. (פ' חקת תשמ""ז, בלימודי עם מיכאל זינגר שי') וראה ""גור אריה"". לדבריו, רש""י פתח בחלק שניתן בהר הזיתים לפי שבו פתח הכתוב - ""והניח מחוץ למחנה""."
		"<b>שם. ...זה של משמרות היה חוץ לעזרה, ליטול ממנו בני העיירות וכל הצריכין להטהר וכו'.</b> כלומר החלק השני, שנמסר לראשי משמרות הכהונה, כל אחד הוליכו לעירו. ולא ידעתי מה מיוחד ב""בני העיירות"" לעומת ""כל הצריכין ליטהר"". (פ' חקת תשנ""ב) ואכן בדפוסים קדומים הגירסה היא: ""<b>כל</b> הצריכין להטהר"" - בלא ו""ו. כלומר הכל ענין אחד."
		"אם נעשה הדבר בבית המקדש, לשם מה החלוקה למשמרות? (פ' חקת תשנ""ג) אכן לפי הרמב""ם (הלכות פרה אדומה ג, ד) נראה שגם החלוקה למשמרות הכהונה נעשתה במקדש. אבל לפי תוספות יום טוב (פרה פ""ג, מי""א) החלוקה למשמרות היתה אצלם בעיירות מגוריהם כדי שיוכלו ישראל לקחת מהם ולא יצטרכו ליסע לירושלים. עיין שם."
	@22יא	"רק כאן מתחיל תיאור השימוש באפר פרה אדומה, כלומר בעשרת הפסוקים שעד כה, אין כל רמז לְמה תשמש הפרה, והרי זה מבנה תמוה. (פ' חקת תשנ""ה, לוגאנו) הערת הרב איתן שנדורפי שי': ניתן להשיב על שאלה זו לאור דבריו של הרב מרדכי ברויאר בספרו ""פרקי מועדות"" (ח""א עמ' 79). לדבריו, חלקה הראשון של פרשת פרה עוסק בדיני הפרה, וחלקה השני בדיני טמא מת וטהרתו. עיין שם."
	@22יב	"<b>""הוא יתחטא בו"" וגו'.</b> לא נאמר כאן מה יעשה כדי להתחטא ומי יעשה את המעשה הנדרש. רק מפסוק יג אפשר להסיק כי המעשה הנדרש הוא - זריקת מי־נידה (""כי מי נדה לא זֹרק עליו""). וכלל לא נאמר מיהו הזורק, כמה יזרוק ועל מה - על איזה חלק בגוף - יזרוק. רק בפסוק יח נאמר שהוא צריך להיות ""איש טהור"", כלומר לאו דוקא כהן, אך גם לא אישה. רק בפסוק כא (ד""ה ומזה מי־הנדה) מדבר רש""י ב""שיעור הזאה"", בלי לומר מהו ובלי מקור. (פ' חקת תשס""א)"
	@22יג	"<b>רש""י ד""ה את משכן ה' טמא, אם נכנס וכו'.</b> בדפו""ר ליתא. (פ' חקת תשס""ו)"
	@22טו	"<b>רש""י ד""ה פתיל, לשון מחובר בלשון ערבי. ע""כ.</b> לא ידעתי אם כוונת רש""י כאן לבאר מילים שבתורה בלשון לעז, ולכן שמחתי לראות הערה 22 בחומש ""תורת חיים"": יש גורסים עברי. (פ' חקת תשס""ה) וראה רא""ם בספר בראשית (מט, כב). לדבריו, תיבות מעין אלו נטלו האומות מלשון תורתנו, כי לשון הקודש היא אב לכל הלשונות וכולן יונקות ממנה. לפי זה מבוארת גם גירסת: לשון ערבי."
		"<b>שם. ...וכן ""נפתולי אלהים נפתלתי"" (בראשית ל, ח), נתחברתי עם אחותי. ע""כ.</b> רש""י מבאר כך גם בספר בראשית, אך שם הוא גם מפנה לספר דברים (לב, ה). (פ' חקת תשנ""ה, לוגאנו)"
	@22טז	"<b>רש""י ד""ה על פני השדה, רבותינו דרשו וכו'.</b> מ""ופשוטו"" ועד סוף הדיבור ליתא בדפו""ר. (פ' חקת תשס""ו)"
	@22יח	"<b>""...או בחלל או במת או בקבר"".</b> בין שני הראשונים - חלל ומת - ולקבר אפשר לראות נפקא מינה, אך מה הבדל יש בין חלל למת שצריך הכתוב להזכיר שניהם? וכי יכול היה מישהו לחשוב שאחד מהם טמא מחברו? אלא שכל זה לדרשה, כמו למעלה (פסוק טז), שם נדרשת כל מילה להלכה אחרת, אך לפי פשוטו של מקרא פסוק זה קשה. (פ' חקת תשנ""א)"
		"ולכאורה הרי מכאן הוכחה משכנעת לצורך בתורה שבעל פה. (פ' חקת תשנ""ג) וכך דרשו חז""ל במסכת נזיר (נד ע""א): ""בעצם"" - מכאן שהנוגע בעצם כשעורה, טמא. ""או בחלל"" - מכאן שהנוגע באבר שנחתך מאדם חי, ואין בו די בשר כדי להתרפא אילו היה נשאר מחובר לגוף האדם, טמא הוא. ""או במת"" - מכאן שהנוגע באבר שנחתך מן המת, ואין בו די בשר כדי להתרפאות אילו היה מחובר לגוף אדם חי, טמא. ""או בקבר"" - מכאן שהנוגע בקבר שקדם לזמן מתן תורה, טמא. וראה ""העמק דבר"" על אתר."
	@22כ	"<b>רש""י ד""ה ואיש אשר יטמא וגו'. אם נאמר מקדש וכו'. </b>כל הדיבור כולו סובב על התיבה ""מקדש"" שבמחצית השניה של הכתוב, ועל כן קשה, למה אין היא ד""ה להערת רש""י, שהרי כל המחצית הראשונה אינה שייכת לעניין. (פ' חקת תשנ""ז)"
	@22כא	"<b>רש""י ד""ה ומזה מי הנדה, רבותינו אמרו שהמזה טהור, וזה (פסוקנו) בא ללמד שהנושא מי חטאת (יומא יד ע""א; נידה ט ע""א) וכו'.</b> הרי זו דרשה העוקרת מקרא מפשוטו, ובתור שכזו מאוד מעניינת. (פ' חקת תשנ""ו) ואכן שואלים תוספות במסכת נידה שם (ט ע""א ד""ה מאי): ""ומנא לן לאפוקי קרא ממשמעותיה?"", ומשיבים, שכיון שהתורה אמרה ""והזה הטהור על הטמא"", משמע שהמזה טהור אף לאחר שהיזה."
		"וראה ""העמק דבר"" על אתר. לדבריו, בכל המקראות נאמר ""השורף"", ""האוסף"", ""הנוגע"" - בה""א הידיעה, ואילו כאן שינתה התורה וכתבה ""ומזה"" ולא ""והמזה"", ללמד שאכן אין מדובר על המזה אלא על הנושא שיעור הזיה. (פ' חקת תשנ""ח)"
	@22כב	"<b>רש""י ד""ה וכל אשר יגע בו הטמא, הַזֶּה שנטמא במת וכו'.</b> יש למחוק את סימן הפיסוק שאחר ""הטמא"", כפי שיש לעשות לעתים אחר ד""ה אצל רש""י. (פ' חקת תשנ""א)"
		"<b>רש""י ד""ה וכל אשר יגע בו הטמא, הזה שנטמא במת, יטמא. ד""ה והנפש הנגעת, בו בטמא מת, תטמא עד הערב. כאן למדנו וכו'.</b> קשה לי: אם גם ברישא וגם בסיפא מדובר בטמא מת, למה לי שניהם? וצריך עיון. (פ' חקת תשנ""ב)"
		"לכאורה פשוט - ברישא של פסוקנו מדובר באוכלין וכלים שנגע בהם טמא מת, אוכלין טמאים לעולם וכלים נטמאים למשך שבעה ימים, ובסיפא מדובר באדם שנגע בטמא מת, שהוא טמא עד הערב. לכן אין ""והנפש"" יכול להיות כלול ב""בכל"" שברישא של הפסוק. (פ' חקת תשס""ג)"
		"<b>רש""י ד""ה פרה אדומה, משל לבן שפחה שטינף פלטין של מלך. אמרו, תבא אמו ותקנח הצואה; כך תבא פרה ותכפר על העגל. ע""כ. </b>קשה לי: (א) מקור דברי חז""ל אלו בתנחומא (ח), והנה רש""י מייחסם לרבי משה הדרשן! (ב) מאי כפרה יש כאן, והרי כל עניינה של פרה אדומה הוא לטהר באפרה מטומאת־מת? (ג) אין כאן משום סמיכות פרשיות וכדו', שעל פיה ידרוש הדורש קשר בין פרה אדומה וחטא העגל. והנה הקשר בין חטא העגל ופרשת פרה אדומה חוזר בדברי רש""י בהמשך, בד""ה אל אלעזר הכהן (גם הוא מדברי רבי משה הדרשן), ושוב בד""ה ושרף את הפרה, ופעם נוספת בד""ה למשמרת. לשאלה (ב) ראיתי תשובה ב""ענף יוסף"" למדרש תנחומא (שם) בשם רבי משה אלשיך. לדבריו, טומאת מת באה לאדם מן הזוהמה שמטיל בו מלאך המוות, וכשקיבלו ישראל תורה, קיבלו חירות ממלאך המוות שלא ישלוט בהם (ראה עבודה זרה ה ע""א), ומכיון שעשו את העגל נאמר להם (תהלים פב, ז) ""אכן כאדם תמותון"" - נמצא שהזוהמה הגורמת טומאת מת נגזרת מחטא העגל, לכן אמר הכתוב שיביאו אפרה של פרה שהיא אמו של העגל והיא תטהר את טומאת הזוהמה שגרם בנה. (פ' חקת תשנ""ח) ולפי ""גור אריה"" יש בזה גם תשובת המשקל על מה שעשו את העגל לאלוה ואמרו לפניו ""אלה אלהיך ישראל"", כאילו יש בו כוחות מעצמו, לכן מביאים את אמו, להראות שיש לו אם שנולד ממנה, ולא ממנו מתחיל הכל. אֵם זו, שורפים אותה עד שנעשית עפר ובכך חוזרת ליסודה. עיין שם. והוסיף בעל ""כלי יקר"", שיש בזה מוסר גדול, שכל דבר חטא צריך לשרש אחריו ולעקרו כליל. באשר לשאלה (ג) השיב ר' חזקי פוקס שי': דבר זה מפורש שם במדרש תנחומא, שכתב ""ומפני מה כל הקרבנות זכרים ונקבות וזו נקבה, אמר רבי אייבו, משל למה הדבר דומה, לבן שפחה שטינף פלטרין של מלך, אמר המלך, תבוא אמו ותקנח את הצואה. כך אמר הקב""ה, תבוא פרה ותכפר על מעשה העגל"". מבואר אפוא, שמכיוון שכל קרבנות הציבור הם רק זכרים, קשה מדוע פרה אדומה היא דווקא נקבה. על זה דרשו חז""ל את הקשר המיוחד למעשה העגל. ע""כ."
		"סימון דיבורי המתחיל במספר הפסוקים בשניה אינו מוצלח, לעניות דעתי. ואכן הקפיד על זה ר' יצחק לוי ז""ל בחומש רש""ר הירש. (פ' חקת תשס""ד)"
		"<b>רש""י ד""ה לא עלה עליה עול, כשם שפרקו מעליהם עול שמים. ע""כ.</b> זה המשך דבריו בד""ה פרה אדומה. והכוונה לומר, פריקת עול גמורה היתה שם - במעשה העגל. (פ' חקת תשמ""ט)"
@11כ	@22א	"מעניין להשוות בין הקשרים הדיפלומטיים שבפרשה. עם אֱדוֹם ישנו קשר ארוך (כ, יד-כא), עם סיחון - הקשר קצר (כא, כא-כג). ועם עוג - אין שום יצירת קשר, הוא יוצא הישר למלחמה. (פ' חקת תש""ס)"
		"<b>רש""י ד""ה כל העדה, עדה השלמה, שכבר מתו מתי מדבר וכו'.</b> כלומר כאן יש קפיצה אל תוך שנת הארבעים שבמדבר. ולא ידעתי אם המאורעות השליליים המסופרים עד כה אירעו במשך ארבעים שנות המדבר בפיזור, או תכופים זה אחר זה. (פ' חקת תשנ""ח) הערת הרב איתן שנדורפי שי': הגמרא במסכת תענית (כט ע""א) מוכיחה על פי סדר המאורעות שקרו לבני ישראל במדבר שהגזירה שלא יכנסו לארץ נגזרה עליהם בתשעה באב, וכך מסדרת הגמרא שם את סדר המאורעות: בשנה הראשונה לצאת בני ישראל ממצרים עשה משה את המשכן ואת כליו וב־א' בניסן בשנה השניה הקים את המשכן (שמות מ, יז). עשרים יום לאחר הקמת המשכן, ב־כ' בניסן, נסעו ישראל ממקומם (במדבר י, יא). נסיעתם ארכה שלושה ימים (כ'-כ""ב בניסן - שם י, לג). ביום השלישי נתאוו לבשר והתלוננו שה' אינו דואג להם כל הצורך (שם יא, ד. על פי דרשת רבי חמא ברבי חנינא במסכת שבת קטז ע""א). במשך חודש שלם (עשרים ותשעה ימים) אכלו בשר וזה פסק ב־כ""ב בסיון. לאחר מכן מספרת התורה על מרים הנביאה שלקתה בצרעת (שם יב, טו). הסגרה של מרים נמשך שבעה ימים והסתיים ב־כ""ט בסיון (שם יב, טו). מיד לאחר מכן בא הציווי על שליחת המרגלים (שם יג, ב), כלומר באותו היום נשלחו ותרו את הארץ במשך ארבעים יום, עד ח' באב. המרגלים שבו וסיפרו לישראל את מה שאירע להם בארץ ישראל (שם יג, כו), ובאותו הלילה, ליל תשעה באב היה. וראה דברי רש""י לספר ויקרא (א, א) ולספר דברים (ב, טז-יז)."
		"<b>ראב""ע ד""ה בחדש הראשון, בשנת הארבעים. והנה אין בתורה כלל שום מעשה או נבואה רק בשנה הראשונה ובשנת הארבעים. ע""כ.</b> מסתבר שכל התקופה שבין שתי השנים הללו מקופלת בפרשתנו, שכן מסתבר שפרשת פרה אדומה ניתנה לכל המאוחר סמוך לציווי הקמת המשכן (בא' בניסן. גיטין ס ע""א-ע""ב), שהרי בלעדיה לא ידעו כיצד לתקן טומאת המתים, ואילו מות מרים ומי מריבה שבעקבותיו היו בסוף ימי המדבר. (פ' חקת תשס""ה) הערת הרב איתן שנדורפי שי': צריך לומר שכוונת ראב""ע באמרו ""בשנה הראשונה"" גם לשנה השניה, כי התורה מלאה באירועים שנעשו בשנה השניה: הקמת המשכן בסוף חומש שמות, חומש ויקרא כולו ורוב חומש במדבר - המניינים, הנשיאים, עשיית הפסח, קברות התאווה וחטא המרגלים."
		"<b>רש""י ד""ה ותמת שם מרים (הראשון), למה נסמכה... לומר לך, מה קרבנות מכפרין, אף מיתת צדיקים מכפרת (מועד קטן כח ע""א). ע""כ.</b> לכאורה אין כאן, בפרה אדומה, משום קרבן מכפר. וצריך עיון שם. וראה מה שכתבתי למעלה (יט, כב). (פ' חקת תשנ""ו) וראה מהרש""א בחידושי אגדות על מסכת מועד קטן שם. לדבריו, כוונת חז""ל שם היא למה שקראה התורה לפרה אדומה ""חטאת"" (למעלה יט, יז)."
		"<b>רש""י ד""ה ותמת שם מרים (השני), אף היא בנשיקה מתה וכו'.</b> מניין יודעים חז""ל־רש""י שאף היא בנשיקה מתה כשאין כל רמז בפסוק? ומעניין שגם אהרן וגם משה רבנו ע""ה וגם מרים - בחוץ לארץ מתו ונקברו. (פ' חקת תשנ""ח) באשר למיתת הנשיקה למדו חז""ל במסכת בבא בתרא (יז ע""א) גזרה שווה ""שם"" ""שם"" ממיתת משה למיתת מרים. במיתת משה נאמר ""וימת <b>שם</b> משה עבד ה' בארץ מואב על פי ה'"" (דברים לד, ה) - היינו בנשיקה. ובמיתת מרים נאמר ""ותמת <b>שם</b> מרים"", ולא נאמר אצל מרים שמתה ""על פי ה'"" כי גנאי הדבר לומר. ובאשר למיתת שלושת הרועים דווקא בחוץ לארץ ראה דברי בעל ה""שם משמואל"" לפרשתנו (שנת תר""פ ד""ה ויבואו) המבאר שהנהגתם של משה, אהרן ומרים היתה מתאימה לדור המדבר ולא לבאי הארץ."
	@22ב	"<b>רש""י ד""ה ולא היה מים לעדה.</b> ראה להלן (כא, כ) רש""י ד""ה ומבמות הגיא וכו'. (פ' חקת תשנ""ב)"
	@22ג	"<b>רש""י ד""ה בגוע אחינו, במיתת אחינו בְּדֶּבֶר וכו'.</b> לא ידעתי מניין לו לרש""י שמתו בְּדֶּבֶר, הרי מיתות שונות מתו במדבר. (פ' חקת תש""ס) הערת הרב איתן שנדורפי שי': במלבי""ם (לפסוק ב) מבואר מה היא מיתת הדבר המצויינת כאן, וכה דבריו: זה היה התרעומות על משה ואהרן, שעצרו המגפה שהיתה בעת מחלוקת קרח, שהיה טוב להם לגווע בדבר מבצמא וכו'."
	@22ד	"<b>""ולמה הבאתם את קהל ה'"".</b> הכינוי ""קהל ה'"" מופיע כבר למעלה (טז, ג) בפסוקים המספרים על מחלוקתו של קרח, אך בעוד ששם יש מקום לכינוי זה והוא מתאים להקשר, הרי כאן מקומו לא יכירנו - כיצד הם קוראים לעצמם ""עם ה'"" בשעה שהם מתלוננים על משה ""איש האלקים""? אצל רש""ר הירש מצאתי, שאדרבה, הביטוי ""עדת ה'"" מעצים את טענת העם - ה' חפץ שנחיה ונבוא אל הארץ, ואתם - משה ואהרן - בוגדים (ח""ו) בעדת קהל ה' ומוליכים אותה אל המדבר למות שם. (פ' חקת תשמ""ט)"
		"והשווה מעשה פילגש בגבעה (שופטים כ, ב) - ""בקהל עם האלהים"". (פ' חקת תשנ""ח)"
	@22ה	"<b>""...לא מקום זרע ותאנה וגפן ורמון"".</b> נזכרתי שבכיתות היסוד של בית הספר היסודי הילדים שאלו, למה לא הזכירו גם את שני המינים הנוספים שבהם נשתבחה הארץ המובטחת - זית ודבש, ואמרו ששני אלה לא חסרו להם, שהרי טעמו אותם במָן: ""לשד השמן"" (למעלה יא, ח) ו""צפיחִת בדבש"" (שמות טז, לא). (פ' חקת תשס""א)"
	@22ז	"בדברו על פרשת השבוע בנופשון גימלאי משרד החינוך במלון הייאט בים המלח הזכיר ר' אפרים רוקח שי' את דברי הברייתא של רבי יהודה (ערכין טו ע""א) - ""עשר נסיונות ניסו אבותינו להקב""ה: שנים בים, ושנים במים, שנים במן, שנים בשליו, אחת בעגל, ואחת במדבר פארן"" וכו', והגמרא שם מפרטת: ""שנים במים - במרה וברפידים. במרה, דכתיב: ""ויבאו מרתה ולא יכלו לשתֹת"" (שמות טו, כג), וכתיב: ""וילנו העם על משה"" (שם שם, כד)"" וכו'. מסתבר שרבי יהודה מתבסס על דברי הכתוב בפרשת מסעי, שם מזכיר הכתוב עניין המים במרה (לג, ט) וברפידים (שם, יד). והנה אין הכתוב מזכיר שם עניין מי מריבה שבמדבר צין, וכבר שאל על כך רבנו גרשום בערכין (שם)."
	@22ח	"<b>""...אתה ואהרן אחיך ודברתם אל הסלע... והוצאת... והשקית... ויקהִלו... ויאמר להם... וירם משה... ויך"" וגו'.</b> מאוד קשה לראות מה חלקו של אהרן בזה, והנה עונשם של שניהם שווה. וצריך עיון. (פ' חקת תשס""א) וראה מש""כ להלן (בפסוק יב)."
		"<b>רש""י ד""ה ואת בעירם, מכאן שחס הקב""ה על ממונם של ישראל. ע""כ.</b> מקורו בתנחומא (ט). אבל לא ידעתי מה ראיה מכאן, שהרי בני ישראל דיברו גם על בעירם בתלונתם (ראה פסוק ד). (פ' חקת תש""ס)"
	@22י	"<b>רש""י ד""ה המן הסלע הזה נוציא, לפי שלא היו מכירין אותו וכו'.</b> הדיאלוג כולו תמוה, הרי נצטוו לדבר אל סלע מסויים - ""ודברתם אל הסלע"" (פסוק ח), ואמנם הקהילו את הקהל לפניו דווקא - ""אל פני הסלע"" (פסוק י), ומה אפוא דברי רש""י כאן ""לפי שהלך הסלע וישב לו בין הסלעים כשנסתלק הבאר"", וכו'. ומה המשך דברי העם ומה התשובה שניתנה? (פ' חקת תשמ""ז) וכך מבוארים הדברים ב""לפשוטו של רש""י"": הקושי בפסוקנו: ייתורה של מילת ""הזה"". מדוע אמר משה ""המן הסלע הזה""? והרי הקב""ה אמר לו: ""ודברתם אל הסלע"", ""והוצאת להם מים מן הסלע"", ולא נאמר לו: 'הסלע הזה'? לכן מביא רש""י מן התנחומא, שמדובר בשני סלעים. הקב""ה אמר למשה להוציא מים מסלע מסויים, ומכיון שאותו סלע לא נמצא, לפי שהלך הסלע וישב לו בין הסלעים, דרשו בני ישראל להוציא להם מים מסלע אחר, כלשהו, ולכן אמר: ""המן הסלע <b>הזה</b> נוציא לכם מים?"" כלומר המן הסלע הזה, שלא נצטווינו עליו, נוציא לכם מים?! ותשובת משה ""שמעו נא <b>המורים</b>"" מבוארת אצל רש""י בשלושה אופנים: (א) סרבנים - משורש מר""ה, כמבואר באונקלוס. וזה קשה: כלום בבקשת העם למַים המרו את פי ה'? לכן מביא רש""י שני פירושים נוספים: (ב) שוטים - בלשון יווני. כלומר משה אומר לעם שזו שטות לנסות להוציא מים מסלע שלא נצטוו עליו. (ג) מורים את מוריהם - לשון הוראה. כלומר משה מתרעם על שהם באים להורות לו כיצד להוציא להם מים."
		"<b>רמב""ן ד""ה המן הסלע וכו', ...ואמרו המפרשים שיש תמיהות מתקיימות וכו'.</b> כלומר שאלות רטוריות! (פ' חקת תשנ""ב)"
	@22יא	"<b>""...ותֵּשת העדה ובעירם"".</b> שאלו הילדים, כשהיו בתחילת בית הספר היסודי: והרי צריך תחילה להאכיל את הבהמה ורק אחר כך לאכול בעצמו? שאלו והשיבו, שלכאורה היתה כאן סכנה של פיקוח נפש, או שיש להבדיל בין אכילה לשתיה. רק היום ראיתי, שכבר בעל ""אור החיים"" הק' שואל ומשיב כתשובה הראשונה. (פ' חקת תשס""א) וראה ""מגן אברהם"" (או""ח סימן קסז סקי""ח), שחילק בין אכילה לשתיה, כתשובה השניה. וטעם החלוקה מבואר ב""תורה תמימה"" (למעלה כ, ח אות י), וכך נאמר שם: ובכלל טעם הדבר שמשונה לענין זה שתיה מאכילה, שלשתיה אדם קודם, יש לומר על פי מה שכתבו תוספות בפסחים (קז ע""ב ובנזיר כג ע""ב), שבאכילה - לפעמים אדם אוכל אף כשאינו רעב, אבל בשתיה - דרך האדם לשתות רק לצמאונו, ואם כן אחרי דבשתיה יש צער הגוף, לכן הוא קודם לבהמה, דבודאי צערו של אדם חשוב יותר. ע""כ. וראה מש""כ בספר בראשית (כד, יח-כ)."
		"<b>רש""י ד""ה פעמים, ...שמא צריך להכותו כבראשונה (שמות יז, ו) וכו'. </b>ואם כן הדבר, מהו החטא הגדול? (פ' חקת תשמ""ז) וראה ""משכיל לדוד"" המבאר כי טעותו של משה היתה שמתוך כעסו, למרות העובדה שבין דיבור להכאה זימנו לו מן השמים את סלע הבאר, לא ניסה שוב לדבר אל הסלע אלא פתח בהכאה."
	@22יב	"<b>""...יען לא האמנתם בי להקדישני..."".</b> היטב זכורים לי דברי שד""ל לפסוק זה שנמנע מלפרשו, שמא יעמיס חטא נוסף על משה רבנו ע""ה. ואני הקטן שואל להפך - היכן כאן העדר קידוש השם, והרי יש קידוש שם שמים בהוצאת מים מן הסלע גם על ידי הכאה במטה, וכפי שמשה עשה גם בתחילת מסעי המדבר (שמות יז, ה-ז), והרי חוץ מאהרן לא ידע איש שנצטווה לדבר הפעם ולא להכות. ולכאורה צריך עיון גדול. (פ' חקת תשס""ה) הערת הגר""א נבנצל שליט""א: אבל אילו דיברו היה קידוש השם."
		"והנה מובא ב""חיוכה של תורה"" בשם החתם סופר ש""האמנתם"" שבכאן הוא פועל יוצא. כלומר חטאם של משה ואהרן היה, שלא עלה בידיהם להביא את בני ישראל לאמונה שלמה בקב""ה. ומעין זה כתב הרב אמנון בזק שי', ר""מ בישיבת ההסדר באלון־שבות, בגליון ""שבת בשבתו"", שזהו חטאם של מנהיגי דור המדבר, שלא השכילו להביא את העם לאמונה, ועל כן נענשו בענייני הנהגה - ""לא תביאו את הקהל הזה אל הארץ"". (פ' חקת תשנ""ט)"
		"ותמיד קשה לי לשון הרבים - ""האמנתם"" - וכי מה עשה אהרן במקרה זה? ראה דברינו לפסוקים ח-י: ""וירם משה... ויך"" וגו'. (פ' חקת תשס""ג) וראה ""העמק דבר"" על אתר שכתב: אילו השתמשו (משה ואהרן) בתורה ובתפילה, היה גם אהרן מתפלל, וכמו שאמר ה' ""ודברתם אל הסלע"", ועתה, כאשר לא נעשה כן, הלא גם אהרן בכלל החטא וכו'."
		"<b>רש""י ד""ה לכן לא תביאו, בשבועה. כמו ""ולכן נשבעתי לבית עלי"" (שמואל א' ג, יד) וכו'.</b> מה ראיה יש מן ""ולכן נשבעתי""? הרי שם נאמר במפורש ""נשבעתי"". כלום כל מקום שנאמר בו ""לכן"" הוא שבועה? (פ' קרח תשס""ד) וראה ""רש""י כפשוטו"" (הערה 3), שם מבואר: לשון ""לכן"" דרשוהו חכמים במשמעות שבועה, רק כאשר תיבה זו מיותרת. וכגון כאן שכבר פתח הכתוב ואמר ""<b>יען</b> לא האמנתם בי..."", וכדרך הכתובים בשאר מקומות (ראה מלכים א' יא, יא; ושם כ, לו). ובטעם משמעות של שבועה שבלשון 'לכן', כתבו המפרשים לפי שהשורש 'כן' פירושו 'אמת' (ראה להלן כז, ז). ומכאן משמעותו כשבועה, כלומר: אמת ויציב הוא שכך יהיה. ואכן מצינו בדברי משה שהזכיר את גזירת אי כניסתו לארץ כשבועה גמורה (ראה דברים ד, כא)."
		"<b>שם. ...נשבע בקפיצה. ע""כ. </b>כלומר הזדרז ה' להשבע כדי שלא תתבטל הגזירה על ידי ריבוי תפילה. (פ' קרח תשס""ד) וראה ""באר בשדה"". לדבריו, מה שהרבה משה להתפלל, זה כדי שיישאל הקב""ה על שבועתו להתירה."
	@22יג	"<b>רש""י ד""ה ויקדש בם.</b> סדר הראיות אינו מובן - קודם מתהלים, ורק אחר כך מויקרא. (פ' קרח תשס""ד)"
	@22יד	"<b>רש""י ד""ה אתה ידעת את כל התלאה, ...מפני השטר חוב המוטל עליהם, והטילו על יעקב. ע""כ.</b> ראה ""שפתי חכמים"" (אות ז) שהקב""ה הטילו (את החוב) על יעקב. ולעניות דעתי הנושא הוא עשו שעליו נאמר קודם ""וילך אל ארץ"", ואילו ""עליהם"" שבדברי רש""י מוסב על שני האחים. (פ' חקת תשמ""ז)"
		"כלומר עשו הטיל את שטר־החוב על יעקב בזה שעזב את הארץ ועבר לשעיר. וכך גם משמע מן הדיבור: ""נעברה נא בארצך"" שבפסוק הבא. (פ' חקת תשנ""ח) ואכן כך מבואר ב""לפשוטו של רש""י"" על אתר."
	@22טו	"<b>רש""י ד""ה וירעו לנו, סבלנו צרות רבות. ע""כ.</b> תוספת זו של רש""י, שאין בה לכאורה כל חידוש, באה לשמור על דברי משה כמספר על סבלות אבותינו ולא על רשעתם של המצרים. כך לדברי נחמה ליבוביץ שתח' בבר־אילן השבוע. (פ' חקת תש""ן) וכן ב""ספר הזכרון""."
		"כלומר כאן הדגש לא על מעשיהם שלהם כי אם על סבלינו שלנו ושל אבותינו. (פ' חקת תשנ""ח)"
		"<b>רש""י ד""ה ולאבותינו, מכאן שהאבות מצטערים בקבר כשפורענות באה על ישראל. ע""כ. </b>לעניות דעתי יש ללמוד מכאן היפוכו של דבר. הרי הדוברים הם דור שני ליוצאי מצרים והם המצטערים על מה שעשו המצרים להם ולאבותיהם במשך דורות. וראה ""שפתי חכמים"" (אות ט). לדבריו, ברור ש""ולאבותינו"" שכאן מתייחס לאבות האומה - אברהם, יצחק ויעקב - ולא לאבות יוצאי מצרים, שאם לא כן, היה הכתוב צריך להקדים מילת ""אבותינו"" ל""לנו"", שהרי סבלותיהם של האבות קדמו לסבלות הבנים, ודבריו אינם משכנעים (השווה ""אבל אנחנו ואבותינו חטאנו""). ושוב יש כאן נטיה זו לעל־טבעי. (פ' חקת תשמ""ט)"
	@22טז	"<b>רש""י ד""ה וישמע קלנו, בברכה שברכנו אבינו וכו'.</b> משה רבנו ע""ה מדבר על האב המשותף, ואילו אדום מדגיש את המפריד (יח ד""ה פן בחרב וגו') ""אתם מתגאים בקול שהורישכם אביכם... ואני אצא עליכם במה שהורישני אבי"" וכו'. (פ' חקת תשמ""ז)"
		"<b>""וישלח מלאך ויֹּצִאנו ממצרים"".</b> תמיהני, למה לא ייחס משה בשדר שלו את יציאת מצרים לקב""ה עצמו? והנה אומר רש""י כאן (ד""ה מלאך) - זה משה. מכאן שהנביאים קרואים מלאכים וכו'. ואין בזה תשובה לשאלתנו. אדרבה, לפי זה מייחס משה לעצמו את התואר מלאך, ואילו רש""י היה מפרש ""מלאך"" כרגיל - שלוחו יתברך, לפחות הייתי מרוויח שהענו מכל אדם לא ייחס לעצמו תואר שכזה. וצריך עיון. (פ' חקת תשנ""ג, תשנ""ד, תשנ""ה - ברכבת לבאזל שבגולה הדוויה) לשאלה זו נדרש הרב זלמן סורוצקין בספרו ""אזנים לתורה"", והשיב בשם חמיו על ידי מעשה נאה, וזו לשונו: ופה אתי מקום להזכיר את אשר שמעתי מפי מורי חמי הגאון האמיתי מרן רבי אליעזר גורדון זצוק""ל, אב""ד ור""מ דטלז. מעשה בגאון אחד מרבני ווילנא (כמדומה ר' אבלי פוסבולר זצוק""ל) שיצא לשוח מחוץ לעיר וראה כפרי אחד יושב ומנהיג בעגלה הרתומה לסוס, ופרה קשורה אליה. הגאון הזהיר את הכפרי שזה אסור על פי דברי תורה, אבל הכפרי לא שמע אליו, אז ניסה הגאון לבאר לכפרי את חומר האיסור, וגם זה לא הועיל, אז לבש גאות ואמר להכפרי ""הידעת מי אני ומי הוא המדבר אליך, אני הוא הרב היותר גדול שבווילנא, ושמי הולך בכל המדינות, ותיכף כאשר נבוא לווילנא אכריז עליך נידוי ושמתא"". הכפרי נבהל, התיר את הפרה מהעגלה והחזיק את הרצועה בידו. הרי לנו שגאון וצדיק לבש גאות והתפאר לפני הכפרי שהוא גדול הדור כדי למנוע אותו מעבירה. וממילא אפשר לומר, שגם משה לבש גאות והתפאר לפני מלך אדום שהוא ""מלאך"", שה' שלחו להוציא את ישראל ממצרים כדי להטיל אימה על מלך אדום, שיתרצה לתת את ישראל עבור בגבולו ולמנוע מהם נדודים וטלטולים להסב את ארץ אדום. ואף שה""התפארות"" לפני מלך אדום לא הועילה, הרי זה רק מפני שטובה צפרנו של כפרי יהודי מכרסו של מלך אדום. והיות שלא רצה משה להתפאר בתואר ""מלאך"" לפני השלוחים, ששלח אל מלך אדום, כינה גם אותם בשם ""מלאכים"" (בפסוק יד): ""וישלח משה מלאכים"" (הראני הרב איתן שנדורפי שי'). וראה ""העמק דבר"" על אתר."
		"וראה תרגום יונתן בן עוזיאל: ""ממלאכי שירותא"", כלומר מלאך ממש. (פ' חקת תשנ""ט)"
	@22יז	"<b>רש""י ד""ה ולא נשתה מי באר, מי בורות היה צריך לומר, אלא... אף על פי שיש בידינו... ובאר לשתות וכו'. </b>כמה קשיים קשים לי בדיבור זה: (א) למה צריך היה לומר מי בורות (בדפו""ר - מי בארות)? (ב) והרי בארה של מרים פסקה עם מותה (ראה דברי רש""י לפסוק ב, ד""ה ולא היה מים לעדה)? (ג) ואם כדברי הגמרא (תענית ט ע""א) שהבאר אכן פסקה עם מות מרים וחזרה בזכות משה, קשה, וכי זכותו גדולה יותר אחרי חטא מי מריבה? (ד) ומה באשר לדברי העם להלן (כא, ה) ""כי אין לחם ואין מים"". כלום צריך לומר אין מוקדם ומאוחר? וראה גם רש""י להלן (כא, כ) ודברי ""שפתי חכמים"" שם (אות ג). (פ' חקת תשמ""ז, תשנ""א, תשנ""ג, תשנ""ט) באשר לשאלה (א), היו השליחים צריכים לומר ""ולא נשתה מי בורות"", כי אין רגילים להקפיד על נטילת מי באר שהולכים ונובעים, ואין בנטילתם הפסד, אלא על מי בורות שהם כָּלִים ואוזלים (ראה ""לפשוטו של רש""י"". הערת הגר""א נבנצל שליט""א: בחרן שמו אבן גדולה על פי הבאר). ולפי דפו""ר הגורס ""מי <b>בארות</b> היה צריך לומר"", הכוונה היא שהשליחים היו צריכים לדבר על בארות ארץ אדום בלשון רבים ולא על באר אחת. על כרחך התכוונו לומר: אף על פי שיש לנו באר - בארה של מרים - נקנה מכם מים. באשר לשאלות (ב-ד) ראה ""העמק דבר"" להלן (כא, ה) שכתב: אף על גב שהיה הבאר (של מרים) הולך... לא נתן בפעם השנית הסלע מימיו שהיו מכבר נוזלים ומתוקים, אלא היה מים גרועים ומעטים... וכל זה עשה הקב""ה כדי להרגילם בדברים שאין בהם נס וכו'."
		"<b>שם. ...מכאן לאכסנאי... מן החנווני... להנות את אושפיזו. ע""כ.</b> הניחא אכסנאי, הוא האורח, ואושפיז - המארח, אבל חנווני מה לו כאן? (פ' חקת תש""ס) ובדפו""ר הגירסה היא: יקנה מבעל הבית."
	@22יח	"<b>""פן בחרב אצא לקראתך"".</b> ר' יוסף קצבורג שי' טוען שלשון ""פן"", שלא כ""אולי"", בא כאשר העשייה היא נגד רצון המדבר. וטענתו זו עולה בקנה אחד עם דברי בעל ""שפת אמת"" (המובאים ב""מעינה של תורה"") שלפיו היה צריך לומר ""כי בחרב"" וכו'. אלא כך אמר אדום: אמנם כעת לא אפסיד דבר, אם אתן לכם לעבור בארצי, אך אולי יארע אי פעם בעתיד שאצטרך להילחם בכם, ואז אין זה טוב אם תכירו את מוצאיה ומבואיה של ארצי. (פ' חקת תשנ""ד)"
	@22יט	"<b>""ברגלַי אעבֹרה"".</b> שאלה ממן שתח', מה חידוש יש בזה, והרי ברגל הלכו לאורך כל הדרך. ומצאתי רק התייחסות אחת בהערה 28 לדברי ר""ע ספורנו (בחומש ""תורת חיים""), לפיה הוראת ""ברגלי"", משמעותה - בגללי, בסיבתי. (פ' חקת תשנ""ד)"
	@22כב	"<b>רש""י ד""ה הר ההר, ...שלושה </b>(הרים) <b>נשארו בהן, הר סיני לתורה, והר נבו לקבורת משה, והר ההר לקבורת אהרן. ע""כ.</b> מקורו בתנחומא (יד). וכך גם בדפו""ר, אף על פי שהסדר הכרונולוגי שבו זכו הרים אלה לחשיבות, הוא שונה, שהרי משה רבנו ע""ה נפטר אחרי אהרן. וקצת קשה: למה המדרש משנה את סדר הדברים, ורש""י אחריו? כמובן צריך לומר שהשוואת הדרך על ידי הענן היתה לשעתה בלבד, לנוחותם של בני ישראל, שהרי ישנם כיום יותר משלושת ההרים הנ""ל. (פ' חקת תשמ""ז, תשמ""ט, תשנ""א, תשנ""ב, תשנ""ג, תשנ""ה - קולמר שבצרפת, תשנ""ט)"
		"<b>תרגום אונקלוס: ""הר ההר"" - להור טורא.</b> מסתבר שאונקלוס ""מתרגם"" שמות גיאוגרפיים רק כאשר השתנו ברבות הימים והיו - בזמנו - שונים מן האמור בכתוב. לכן קשה להבין למה תרגם כאן מחצית השם והמחצית האחרת השאיר כמות שהיא. וצריך עיון. (פ' חקת תשס""ג)"
		"לא כי. ""הֹר"" הוא שם ההר, ואותו אכן אונקלוס לא תירגם, אך תירגם את המילה ""ההר"" - טורא. (פ' חקת תשס""ג) וראה מש""כ בספר שמות (טו, כב ד""ה אל מדבר שור)."
	@22כג	"<b>רש""י ד""ה על גבול ארץ אדום, ...שמפני שנתחברו כאן להתקרב לעשו וכו'. </b>ומה יעשו? כיצד יגיעו בלא להתקרב? כלום גם הקירבה הגיאוגרפית אסורה? (פ' קרח תשס""ד) וראה ""באר בשדה"" שהיו ישראל יוצאים מענני הכבוד המקיפים את המחנה ומתקרבים לארץ אדום ליקח מהם דברים, לכן נלקח מהם הצדיק הזה אשר בזכותו היו ענני הכבוד."
	@22כד	"<b>""...על אשר מריתם את פי למי מריבה"".</b> עדיין לא אדע במה חטא אהרן בעניין זה. גם לא אדע מה פירוש ""למי מריבה"". (פ' חקת תשס""ה) וראה דברי בעל ""העמק דבר"" המובאים למעלה (בפסוק יב) ודבריו על אתר. והמילים ""למי מריבה"" מתפרשות אצל ראב""ע בשני אופנים: (א) בי""ת המקום - כמו במי מריבה - שם המקום. (ב) בי""ת הסיבה - עבור מי מריבה."
	@22כה	"<b>רש""י ד""ה קח את אהרן, ...מה שאין אני זכאי לכך. ע""כ.</b> הביטוי קשה לכאורה, שהרי לא בשל העדר זכות משה, בניו לא באו במקומו, כי אם בהעדר זכות בניו, ולפחות בשל עודף זכות יהושע. ואולי אין מדקדקים ב""דברים של ניחומים""? (פ' חקת תשנ""ג) הערת ר' חזקי פוקס שי': באמת במקור דברי רש""י (תנחומא יז), נכתב רק ""הרי אתה מנחמו שהוא מוריש כתרו לבניו, מה שאין אתה מוריש לבניך""."
	@22כו	"<b>רש""י ד""ה את בגדיו, את בגדי כהונה גדולה וכו'.</b> אין בכתוב כל רמז שמדובר בבגדי כהונה גדולה, אבל מסתבר שרש""י לומד דבר זה מתוך ההקשר, שהרי העברת בגדים רגילים מאהרן אל בנו תהיה מחוסרת כל עניין. וזה שהקב""ה ציוה שעל אהרן ללבוש בגדי כהונה גדולה שלא בשעת העבודה במשכן, אולי הוא קשור לדברי הברייתא במסכת מועד קטן (כח ע""א): ""אמר רבי אלעזר - למה נסמכה מיתת אהרן לבגדי כהונה? מה בגדי כהונה מכפרין, אף מיתתן של צדיקים מכפרת"". וראה רא""ם שאמנם כהן גדול היוצא מבית המקדש בבגדי כהונה - לוקה משום לבישת שעטנז, אבל כאן הוראת שעה היתה להלביש את אהרן ואלעזר. אך קצת קשה: למה אין הכתוב רומז לפחות שמשה רבנו ע""ה הלביש את אחיו תכריכים או מעין זה, ומה גם שלפי במדבר רבה לפסוק כט הראו מלאכי השרת את אהרן לכלל ישראל, ובוודאי לא הראוהו ללא כל כיסוי. צריך כנראה לומר שהסיר ממנו רק ארבעה בגדים הנוספים לכהן גדול יותר מכהן הדיוט - חושן ואפוד ומעיל וציץ. (פ' חקת תשס""ג)"
	@22כט	"<b>רש""י ד""ה ויראו כל העדה וגו', כשראו משה ואלעזר וכו'.</b> התיאור הוא יפה ואף דרמטי, אך קשה לי: מדוע היה צריך להטריח על מלאכי השרת לטלטל את המת כדי להאמין משה עליהם? (פ' חקת תש""ס)"
		"<b>רש""י ד""ה כי גוע, ...וכדאמר רבי אבהו (ראש השנה ג ע""א), דאמר רבי אבהו, אל תקרי ""וַיִּרְאוּ"" אלא 'וַיֵּרָאוּ' וכו'.</b> שתי נוסחאות יש בתרגום אונקלוס למילה ""וַיִּרְאוּ"". הנוסחא הראשונה - לפי פשוטו של מקרא - היא: וַחֲזוֹ ומשמעה, שכל עדת ישראל ראו שמת אהרן. הנוסחא השניה נאמנת לדברי חז""ל, והיא: וְאִתְחֲזִיאוּ כל כנישתא דהא מית אהרן (וַיִּתְרָאוּ כל העדה, משום שמת אהרן). כלומר תיבת ""וַיִּרְאוּ"" נדרשת כאילו היא מנוקדת ""וַיֵּרָאוּ"". לאמור - כיון שנסתלקו ענני הכבוד במיתת אהרן - התגלו ישראל ונראו לפני אויביהם. (פ' חקת תשמ""ז)"
@11כא	@22א	"<b>רש""י ד""ה ישב הנגב, זה עמלק וכו'.</b> במדרש תנחומא (יח) מוזכר שאכן כנעני זה עמלק היה, והמשך דברי רש""י, לרבות ההוכחה מן הכתוב, אינו שם, אלא דרשה אחרת. (פ' חקת תשנ""א)"
		"<b>רש""י ד""ה דרך האתרים, דרך הנגב שהלכו בה המרגלים וכו'.</b> כלומר האל""ף יתרה ותיבת ""האתרים"" משמעותה ""התרים"", דהיינו ""דרך המרגלים"". וזה תמוה, שהרי עדיין לא נכנסו אל ארץ ישראל המזרחית. וצריך עיון. (פ' חקת תשנ""א) וראה ""דעת מקרא"" על אתר, שם מבואר: אמנם מלך ערד הוא יושב הנגב (צפונו של הנגב), אבל הימצאותם של בני ישראל בדרך האתרים (הדרך, שממנה ניתן להגיע לארצו) מעוררת בו חששות, שמא הם באים להלחם בו בעקבות המידע שהביאו להם המרגלים בשעתם. לכן, לאחר ששמע על תנועות המחנה בדרך האתרים, חשב גם הוא - כמו מלך אדום - להקדים רפואה למכה ולהלחם בישראל, עד שלא הספיקו להגיע אליו. ע""כ."
	@22ג	"<b>""וישמע ה' בקול ישראל"" וגו'.</b> לכאורה פסוק מאוד קשה: (א) ""ויתן את הכנעני"" - בידי מי? (ב) ""ויחרם אתהם"" - מי החרים, ולמה בלשון רבים לעומת ""כנעני"" בלשון יחיד? (ג) ""ויקרא"" - מי קרא? נראה שנושא הרישא הוא ה' ומן הסתם זה של הסיפא - ישראל. והנה לפי רש""י גם ברישא הנושא - ישראל. כלומר ישראל החרימו את הכנעניים על ידי שהרגו אותם, ואת שללם על ידי שהקדישוהו לשמים. (פ' חקת תשס""ו)"
	@22ד	"<b>רש""י ד""ה דרך ים סוף, ...הוא הדרך שחזרו להם כשנגזרה עליהם גזירת מרגלים וכו'.</b> כלומר בעקבות המלחמה עם מלך ערד, על אף שכבר תמו כמעט ארבעים שנות הנדודים ובני ישראל היו כבר סמוכים לארץ ישראל, נתייראו להמשיך בדרכם לארץ ישראל וחזרו שבעה מסעות עד מוסרה, ושם התאבלו על אהרן והספידוהו, ומשם שבו להר ההר. וקשה לי: לפי זה יהיו יותר ממ""ב מסעות. וצריך עיון. (פ' חקת תש""ס) הערת ר' חזקי פוקס שי': נראה לעניות דעתי שבמ""ב מסעות נמנו רק המקומות שמהם הלכו והתקדמו ולא המקומות שכדי להגיע אליהם נאלצו לחזור לאחוריהם ולחנות בהם פעמיים."
		"<b>רש""י ד""ה ותקצר נפש העם בדרך, ...ובדבר המטריח נופל לשון גודל, שגדול הוא וכבד על האדם, כגון ""וגם נפשם בחלה בי"" (זכריה יא, ח) וכו'.</b> כלומר ""קצור נפש"" הוא ביטוי למועקה של אדם כאשר קורה לו דבר מצער, וכאילו נפשו קצרה וצרה מלהכיל את אותו ארוע מצער. את אותו המצב ניתן להביע בדרך אחרת - בלשון גודל - לאמור: הדבר המצער גדול מדי עבור האדם הסובל ונפשו המתייסרת. תיאור מצב זה משני צידיו - מצד הנפש המצטערת ומצד הדבר המצער - נמצא בספר זכריה (יא, ח), שם נאמר: ""ותקצר נפשי בהם וגם נפשם בחלה בי"" - המילה ""בחלה"" היא מילה יחידאית במקרא ופירושה לדעת חז""ל (נידה מז ע""א) - לשון גודל. כך מבואר ב""לפשוטו של רש""י"". (פ' חקת תשנ""ט)"
	@22ה	"<b>רש""י ד""ה באלהים ובמשה, השוו עבד לקונו. ע""כ.</b> כלומר מלבד התלוננותם הוסיפו לחטוא בכך שהשוו את משה לאדוניו. אך צריך גם להשוות עם ""ויאמינו בה' ובמשה עבדו"" (שמות יד, לא), שאף שם יש השוואה כזאת, אף כי בצירוף התיבה ""עבדו"". (פ' חקת תשנ""א)"
		"<b>רש""י ד""ה בלחם הקלקל, ...אמרו, עתיד המן הזה שיתפח במעינו וכו'.</b> אלו דברי חז""ל (עבודה זרה ה ע""א-ע""ב, וראה רש""י שם). וקשה לי: כיצד אפשר לומר דבר כזה אחרי התנסות ממושכת כל כך באכילת המן? אילו יוחס להם הדבר סמוך לירידת המן הראשונה, ניחא, אבל אחר שנים רבות כל כך - והרי זה אחר מות אהרן? אכן קשה! (פ' חקת תשמ""ב)"
		"וקשה להניח שהדרשן רוצה לייחס לישראל כאן איזה קטרוג רחוק שאינו אמיתי אלא בא לשם קטרוג בלבד, כי לכאורה אין הסיטואציה מצדיקה דבר כזה. ושאלתי אתמול את ר' בנציון קריגר שי' (בשעת ביקור חולים) ור' מרדכי אליהו בראלי שי', וגם את ר' מאיר ברכפלד שי' (כשביקרנו אצלם לברכם על קנייתם בית בארץ ישראל), אך תשובה לא קיבלתי. (פ' חקת תשנ""א) לשאלה זו נדרש הרב אהרן ישעיה רוטר בספרו ""שערי אהרן"". לדבריו, חששם היה שכשם שפסקו מהם ענני הכבוד ובאר המים במיתת מרים ואהרן, כך יפסק נס המן במיתת משה ואז יתפח במעיהם כל מה שאכלו ברבות השנים."
	@22ו	"<b>רש""י ד""ה וינשכו את העם, יבא נחש שלקה על הוצאת דבה, ויפרע ממוציאי דבה וכו'. </b>דיבתם על המן דומה לדיבת הארץ (יד, לז), דיבה שיש בה משום זלזול וראיית הרע דווקא, ואילו העונשים אינם שווים כלל. וצריך עיון. (פ' בלק תשמ""ט)"
	@22ח	"<b>רש""י ד""ה כל הנשוך, ...היה נזוק ומתנוונה והולך, אלא שנשיכת הנחש ממהרת להמית וכו'.</b> לא ידעתי מה שייכת כאן נשיכת כלב או חמור, כשהמגיפה היא בנשיכת נחשים! ולשון מתנוונה לכאורה כמו מִתְנַוֵן. (פ' חקת תשנ""א) וראה ירושלמי למסכת ראש השנה (פ""ג, ה""ט) שמדייק בלשון הכתוב - ""והיה הנשוך"" אין כתיב כאן, אלא ""<b>כל</b> הנשוך"" - אפילו נשיכת כלב, אפילו נשיכת נחש. הערת הרב איתן שנדורפי שי': וראה ""באר בשדה"" שכתב: ויש לומר דמוציאי דיבה וכפויי טובה היו העם והם הערב רב ובהם שלטו הנחשים, אבל ישראל ששמעו ולא מיחו בהם נענשו בעונש קל בנשיכת כלב וחמור... ולא כעונש החוטא עצמו."
		"<b>שם. ...לכך נאמר כאן ""וראה אתו"" - ראיה בעלמא, ובנשיכת הנחש נאמר ""והביט"" וכו'. </b>ההבחנה בין ראיה להבטה אינה מובנת לי. אם הקב""ה אומר ""יראה"", סימן הוא שדי בכך, אם כן כיצד דורשים חז""ל מהפסוק המתאר את ההתרחשות בשטח שלננשכים על ידי נחש נדרשה הבטה, שהיא ממוקדת יותר? וצריך עיון. (פ' חקת תשנ""ו) הערת ר' חזקי פוקס שי': ראה ""העמק דבר"" שעמד על זה וכתב ""דבדבר ה' כתיב 'והיה כל הנשוך', דמשמעו, אפילו קטנים שאינם בר עונשים, אלא משום בעידן ריתחא 'בהדי הוצא לקי כרבא', בהו סגי ראִיה בעלמא, אבל 'אם נשך הנחש את איש', היינו גדול בעל עונשים, דווקא 'והביט' בהסתכלות""."
		"וראוי לציין כי נוסח דברי רש""י שונה במקצת מנוסח המשנה (סוף פ""ג דראש השנה). (פ' חקת תשנ""ח)"
		"ועוד: כיון שנשיכת נחש ממהרת להמית, היה צריך להיות להיפך, כלומר לשון ראיה בקשר לנשוך הנחש? (פ' חקת תשנ""ט) הערת ר' חזקי פוקס שי': ואולי, אדרבה, מכיוון שארסו של הנחש חזק יותר ונשיכתו ממיתה במהירות רבה יותר, יש צורך בהבטה מכוונת ולא די בראיה בעלמא."
	@22יג	"<b>רש""י ד""ה מגבל האמרי - ד""ה מעבר ארנון. </b>לא ידעתי למה סדר זה של ד""ה, ושלא כסדר הכתוב. (פ' חקת תשמ""ח)"
	@22טו	"<b>רש""י ד""ה ואשד הנחלים, ...ולא ידעו הנסים האלו וכו'.</b> שהרי הלכו מעל ההרים המחוברים. בדברי רש""י אלו מבואר גם הקשר בין ניסים אלו לענין הבאר המוזכר בפסוק הבא. (פ' חקת תשנ""ט)"
		"וצריך לומר שכוונת רש""י במילים ""נזדעזע ההר של ארץ ישראל"" וכו' להר של צד האמורי, שאותו עתידים ישראל לכבוש. (פ' חקת תשס""א)"
	@22טז	"<b>רש""י ד""ה ומשם בארה, ...והבאר ירדה לתוך הנחל... ומוליכתן סביב המחנה, וישראל ראו ואמרו שירה. ע""כ.</b> לפי זה לא היתה בארה של מרים ממוקדת במקום אחד במחנה ישראל כי אם סבבה אותו. וזה משיב על כמה שאלות שנתעוררו אצלי בהקשר למים במדבר, אם כי נראה שהתפשטות הבאר שכאן היתה זמנית - לשם פרסום הנס. אך לפי מדרש תנחומא (כא), שרש""י מביא להלן (בפסוק כ, ד""ה ומבמות הגיא אשר בשדה מואב) לא קשה מידי. לדבריו, כשהיו ישראל חונים, כל נשיא ונשיא היה נוטל מקלו ומושך בו חריץ בקרקע מבארה של מרים אל דגלו ומחנהו. וחבל ששכחתי רש""י־מדרש זה לאורך הלימוד, שהרי הוא בא בלי ספק להשיב על השאלות שנתעוררו. (פ' חקת תש""ס)"
	@22יז	"<b>רש""י ד""ה עלי באר, ...וכי משם היתה </b>(הבאר)<b>? והלא מתחילת ארבעים שנה היתה עמהם וכו'.</b> אמנם אחר מות מרים אנו מצויים, והבאר פסקה, וזו היתה סיבת מי מריבה, אבל ראה ""שפתי חכמים"" לפסוק כ (אות ב, בשם רא""ם. מקורו במסכת תענית ט ע""א), כי הבאר נתחדשה בזכות משה ובטלה רק עם מותו. וראה מה שכתבתי להלן (בפסוק כ). (פ' חקת תשנ""ז)"
		"<b>שם. ...אלא הענין הזה נדרש למעלה הימנו. ע""כ. </b>כלומר שירת הבאר נכתבה כאן ולא בתחילת ארבעים שנות המדבר, בשעה שניתנה להם, כי שירה זו מוסבת על נס נחלי ארנון שנודע לישראל על ידי הבאר, ומתוך השירה על הנס, המשיכו לשיר על עיקר הבאר. (פ' חקת תשס""א)"
	@22כ	"<b>רש""י ד""ה ומבמות הגיא אשר בשדה מואב, כי שם מת משה ושם בטלה הבאר וכו'.</b> ראה ""שפתי חכמים"" (אות ג) שאף כי הבאר פסקה עם מות מרים - ראה למעלה (ב, ד""ה ולא היה מים לעדה) - חזרה להם בזכות משה. וקצת קשה לי: למה אין רש""י אומר זאת בעצמו, אם למעלה ואם כאן? (פ' חקת תשמ""ט)"
		"ודברי רש""י בכאן הם מתנחומא (כא), ואלה שלמעלה על פי מסכת תענית (ט ע""א). וראה מה שכתבתי למעלה (בפסוק יז). (פ' חקת תשנ""ב)"
		"<b>רש""י ד""ה במחקק.</b> לא ידעתי מה מקום דיבור זה כאן, והרי הוא שייך לפסוק יח. (לוגאנו, פ' חקת תשנ""ה) כיון שפירש רש""י ""נדיבי עם"" על נשיאי השבטים, עליו לפרש מהו ""במחקק"". אבל לפי הפירוש הראשון ברורה משמעות המילה ""במחקק"" - מכיון שאמרו ישראל שהבאר באה להם על ידי משה ואהרן, הוסיפו שהדבר ארע על ידי משה שהכה בצור. אבל לפי הפירוש השני, כיון שפירש ""נדיבי עם"" על נשיאי השבטים, אם כן מהו ""במחוקק"". כך בחומש ""רש""י המבואר""."
	@22כז	"<b>רש""י ד""ה יאמרו המשלים, בלעם שנאמר בו (כג, ז) ""וישא משלו"". ד""ה המשלים, בלעם ובעור, והם אמרו. ע""כ.</b> הדיבור הראשון קשה משום שרש""י מסב לשון רבים על יחיד, והשני - משום שכאילו סותר את הראשון. וברור שהכוונה בדיבור השני, להסביר מדוע באה כאן לשון רבים. וציון בלעם לבדו בדיבור הראשון הוא כדי להבדיל בין האב לבנו - בלעם היה גדול מאביו (ראה להלן כד, ג ברש""י). (פ' חקת תשנ""ט)"
	@22ל	"<b>רש""י ד""ה ונירם אבד, מלכות שלהם. ע""כ.</b> והוא כדברי אונקלוס, אלא שאין רש""י מזכירו. וקשה לי הו""ו הפתוחה של ""ונירם"". (פ' חקת תשס""ב) וראה ""ספר הזכרון"". לדבריו, פירושו של רש""י לא עולה יפה עם ניקוד התיבה, אך בדברי חידות ומשלים אין להקפיד כל כך בזה. הערת הרב איתן שנדורפי שי': ורשב""ם מבאר שהמילה ""ונירם"" איננה צורה של שם העצם 'ניר', אלא צורת 'ונפעל' (פועל) של שורש יר""ה, והצורה היא גוף ראשון רבים קל עתיד מהופך לעבר על ידי ו""ו־ההיפוך, בתוספת כינוי פעול ('וַנִּיר אותם' נהפך ל'ונירָם'). אילו היתה המילה ""ונירם"" מבוססת על שם העצם 'ניר', אזי הו""ו היתה מנוקדת בשוא. וראה גם חזקוני בפירושו השני ו""העמק דבר""."
		"<b>רש""י ד""ה אבד חשבון עד דיבן, ...תרגום של ""סר"" - עד, כלומר סר ניר מדיבון וכו'.</b> הביאור קשה, גם בשל העובדה ששתי מילות ""עד"" הנוספות שבפסוק מתפרשות לכאורה כרגיל, וגם משום ""עד־דיבן"" - המקף. אגב שיחה עם ר' בנציון קריגר שי' על רש""י זה שאלתי למקור המקף, כי משום מה החשבתיו כניקוד וטעמי המקרא. וצריך לברר באיזו תקופה התחדש המקף. (פ' חקת תשנ""ד) הערת הרב יחזקאל פייגלין שי': המקף הוא קדום ביותר ומופיע כבר בכתב היד של ""כתר ארם צובא"". כלומר לפני למעלה מאלף שנה."
	@22לד	"<b>""...אשר יושב בחשבון"".</b> בשבת נתקשיתי בלשון ההווה, שהרי כבר אינו יושב, כי נהרג במלחמה. (פ' חקת תשנ""ד) וראה יונתן בן עוזיאל שתרגם בלשון עבר: דהוה יתיב בחשבון. וראה ""דעת מקרא"" לספר שופטים (ד, יז) שכתב: דרך מלכים ושרים להקרא על שם ערים ומדינות ששלטו בהן, הם או אבותיהם, בזמן מן הזמנים (הראני הרב איתן שנדורפי שי')."
@11כב	@22א	"רק השנה שמתי לב לכך ששם ה' יתברך שבפי בלעם הוא כמעט תמיד שם הוי'ה. כך בפרק כב, פסוקים ח, יג, יח, יט; בפרק כג, פסוקים ג, ח, יב, כא, כו; ובפרק כד, פסוקים ו ו־יג. רק פעם אחת הוא משתמש בשם אלהים (כב, לח), פעם אחת בשם שדי (כד, טז) וארבע פעמים בשם אל (כג, יט, כב; כד, ח, טז). אגב, המלאך הוא תמיד מלאך ה', וביתר ההקשרים בא לעתים ה' ולעתים אלהים. לכאורה קשה למצוא כאן שיטה. (פ' בלק תשס""ג) וראה ""העמק דבר"" (כב, ח). לדבריו, נבואה בשם ה' גבוהה במעלתה מנבואה בשם אלקים. בלעם התפאר שהוא נביא ממש (נביא ה'), והכתוב מורידו כל פעם לדרגתו הממשית (נביא אלקים). עיין שם עוד. הערת הרב איתן שנדורפי שי': מעין זה אצל ר""ע ספורנו (למעלה יב, ו-ח)."
		"כבר שמו לב שבכל פרשת בלק אין לא פרשה פתוחה ולא פרשה סתומה, עד סוף פרק כד. השאלה היא: מה משמעה של עובדה זו? (פ' בלק תשס""ב) לשאלה זו נדרש מרן ה""חפץ חיים"" בפירושו לתורה. לדבריו, החלוקה לפרשיות וההפסקות שבין פרשה לפרשה נועדו ""ליתן רווח (פנאי, שהות) למשה להתבונן בין פרשה לפרשה ובין ענין לענין"" (ויקרא א, א רש""י ד""ה ויקרא. השני). וכיון שהדברים שאמר בלעם לא נבעו מתוך מחשבה שלו, אלא ה' שם דבר בפיו וכפה עליו כל מילה ומילה, לא היו נחוצות כאן הפסקות, כי לא היתה כאן התבוננות אישית ושיקול דעת מצד בלעם מה לומר, אלא כל דבריו היו אמרי קודש מן השמים. וראה מש""כ בספר בראשית (כח, י)."
	@22ב	"<b>""וירא בלק בן צפור"" וגו'.</b> לא ידעתי מדוע דאג כל כך מפני בני ישראל, וגם אם לא ידע על האיסור לתקוף אותו (דברים ב, ט), הרי ידע שישראל לא יכבשו מהם את ארצם, שהרי שלחו לומר להם את מה ששלחו לומר לסיחון: ""אעברה בארצך וגו', עד אשר אעבֹר את הירדן אל הארץ אשר ה' אלקינו נֹתן לנו"" (דברים ב, כז-כט)."
		"עתה ראיתי שכבר רמב""ן נדרש לשאלה זו. לדבריו, פחדו המואבים כי היו מועטים ובני ישראל היו רבים, ואף על פי שידעו שלא יכבשו ישראל את ארצם חששו שילחכו את כל סביבותיהם כלחוך השור את ירק השדה, כלומר הם יכבשו את סביבותיהם כמו שעשו לשני מלכי האמורי, ויכריחו אותם להעלות להם מס ולעבוד אותם. (פ' בלק תשס""ה) וראה מש""כ להלן (בפסוק ד)."
		"והשווה המתואר בספר שופטים (יא, טו-כג) בפי שליחי יפתח הגלעדי. (פ' בלק תשס""ה)"
	@22ד	"<b>דעת זקנים מבעלי התוספות ד""ה עתה ילחכו הקהל וגו', ...אבל שלא יהרגום, לא היו יראים, שכבר הזהיר הקב""ה ""אל תצר את מואב"". ע""כ. </b>מסתבר שבעלי התוספות מניחים, שבלק ידע על הגבלה זו משום שמשה רבנו ע""ה הודיעו עליה כאשר ביקש לעבור בארצו (דברים כג, ה). (פ' בלק תשנ""ו)"
		"<b>דעת זקנים מבעלי התוספות ד""ה כלחוך השור, מתוך שאין לו שינים למעלה ואינו יכול לחתוך העשבים וכו'. </b>לכאורה גם רש""י סובר מעין זה באומרו: ""...אין בו סימן ברכה"". וזכורני שבהיותנו קטנים אמרו לנו, שהשור אינו קוצץ את העשב כשהוא רועה כי אם מושך־עוקר אותו על שורשו. ומן הדין לברר מהי המציאות, והאם אמנם יש שוני בין שור ופרה בנדון זה. (פ' בלק תשס""ו) הגמרא במסכת חולין (נט ע""א) קובעת ""אם אין לה שיניים למעלה - בידוע שהיא טהורה, אם לאו - בידוע שהיא טמאה"". ישנם ארבעה סוגי שיניים: חותכות, ניבים, מלתעות וטוחנות. לרוב החיות יש כאלו גם בלסת התחתונה וגם בעליונה, אבל למעלי הגרה (לרובם המכריע) - אין שיניים חותכות ואין ניבים בלסת העליונה (ראה מאמרם של הרב ד""ר ארי זיבוטפסקי וד""ר דניאל זיבוטפסקי ""קבל ניבי כמרבית תשורה"" - דיון בכשרות האיל האדום. המעין, טבת תשס""ח)."
		"<b>רש""י ד""ה בעת ההוא, לא היה ראוי למלכות, מנסיכי מדין היה, וכיון שמת סיחון, מנוהו עליהם לצורך שעה. ע""כ.</b> מסתבר שמואב היתה מעין פרוטקטורט (מדינת חסות) של האמורי (סיחון). העיר חשבון היתה במקורה עיר מואבית ומלכה היה סיחון, ובני ישראל כבשוה מידו (ראה למעלה כא, כו). משמת סיחון, נתמנה בלק, מינוי זמני, לכהן כמלך מואב. על ארעיות ממלכתו ניתן ללמוד גם מפתיחת הפרשה ""וירא בלק בן צפור את כל"" וכו', ולא נאמר 'בלק בן צפור מלך מואב', וגם ממה שכתוב ""מלך למואב"" (בפסוק ד) ולא 'מלך מואב' (רק בפי בלעם הוא נקרא ""מלך מואב"" - בפסוק י). בלק לא היה ראוי למלכות כיון שלא נמנה עם בני העם המואבי, הוא היה משרי מדין, שהיתה נתונה תחת ממשלתו של סיחון. וקשה לי: (א) אם כן מה קשה לרש""י (ד""ה אל זקני מדין) - ""והלא מעולם היו שונאים זה את זה"" וכו', והרי אך טבעי הוא שמלך מואב המדיני ישאל עצה אצל זקני ארצו? (ב) אם אמנם היו שונאים זה את זה, כיצד זה שביקשו לעצמם מלך דווקא ממדין, ולוּ לצורך שעה? (ג) למה אין רש""י מסתמך בקביעתו ""מנסיכי מדין היה"" על דברי הכתוב הבא (פסוק ה) ""ארץ בני עמו""? ומה מקום יש לגירסת הרא""ם ""מנסיכי סיחון היה""? (הערת הגר""א נבנצל שליט""א: כל מלכי מדין נקראו נסיכי סיחון. יהושע יג, כא). וראה ""שפתי חכמים"" (אות ח). (פ' בלק תשמ""ז) הערת הרב איתן שנדורפי שי': באשר לתוקף מלכותו של בלק ראה רמב""ן על אתר ו""באר יצחק"" לפסוקים ד-ה."
	@22ה	"<b>רש""י ד""ה פתורה, כשולחני זה וכו'. </b>והוא משום ש""פתורא"" בארמית - שולחן. ראה מִלונו של ר' עזרא ציון מלמד (עמ' 312). (פ' בלק תשס""ג)"
		"<b>רש""י ד""ה ארץ בני עמו, של בלק. משם היה </b>(בלק)<b> וכו'.</b> מכאן שהעיר פתור שעל הנהר, מקומו של בלעם היא, כלומר שגם בלעם מדיני הוא. ואם כן, לא פלא שאנשי מדין הכירוהו היטב (ראה רש""י להלן פסוק ז ד""ה וקסמים בידם, ...דבר אחר). ומכאן קשה על דברי בעל ""שפתי חכמים"" (להלן לא, ח אות ת ו־א) ""...והוא (בלעם) אינו מדיני"". (פ' בלק תשמ""ו)"
		"אבל ראוי לבדוק, היכן פתור זו שעל הנהר, שהרי מדין במדבר היא, בדרום, ואין שם נהרות. אכן נראה שפתור זו אינה במדין אלא בארם כפי שמעיד בלעם עצמו באמרו (להלן כג, ז) ""מן ארם ינחני"", ויותר מפורש בספר דברים (כג, ה), שם נאמר: ""בלעם בן בעור מפתור ארם נהרים"". וצדקו דברי ""שפתי חכמים"" (להלן לא, ח). (פ' בלק תשנ""א)"
		"וגם זו - אונקלוס מתרגם־מפרש ""על הנהר"" (פסוק ה) - ארם דעל פרת. (פ' בלק תשס""ו) הערת הרב איתן שנדורפי שי': בכל מקום בתנ""ך בו נזכר ""הנהר"", הרי זה נהר פרת (ראה בראשית לא, כא; שמות כג, לא; ועוד)."
		"<b>שם. ...ואם תאמר, מפני מה השרה הקב""ה... כדי שלא יהא פתחון פה לאומות לומר, אילו היו לנו נביאים, חזרנו למוטב, העמיד להם נביאים והם פרצו גדר העולם וכו'.</b> על פי מדרש תנחומא (א). וקשה לי: עדיין יש להם פה לומר - מאי טיבותא יש בנביאים המרעים במקום להחזיר למוטב? (פ' בלק תשס""ב) וראה ""באר בשדה"". לדבריו, צריך לומר שלא היה בלעם רשע מתחילתו, שאם כן עדיין יש פתחון פה לאומות העולם לטעון למה ניתנה הנבואה לגרוע שבהן, אלא מתחילתו היה טוב ולימים החמיץ והרשיע, ומכל מקום לא סרה הנבואה ממנו. הערת הרב איתן שנדורפי שי': שני תירוצים נוספים לשאלה זו מובאים ב""מעינה של תורה"". הראשון, בשם הרבי ר' בונם מפשיסחה, והוא: אומות העולם לא האמינו במשה רבנו, רק משום שלא האמינו בקיומם של כוחות אלהיים על־טבעיים, ולדעתם לא היו כל האותות והמופתים אלא אירועים אקראיים וטבעיים. על כן נתן להם ה' יתברך נביא משלהם, אשר עסק גם הוא בנביאות ובכוחות על־טבעיים, ואף על פי כן האמינו בו - הרי מעתה לא היה להם עוד שום פתחון־פה, שכן אם כבר מאמינים היו בקסמיו של בלעם הרשע הרי מוטב היה אילו האמינו בכוחות האלהיים של הנביא האמיתי משה רבנו. והשני, מפי השמועה (מקורו ב""שפת אמת"" שנת תרמ""ט), והוא: אנשי־השם הגדולים של כל עם, אינם בגדר פרט בפני עצמו, אלא מתהווים מכוחותיו הרוחניים של העם, שהם מתרכזים ומתגלמים באדם אחד, עד שהוא נעשה למנהיגו ונביאו של העם. מכוחותיו הרוחניים של עם ישראל נתהווה משה רבנו, ואילו מכוחותיהן הרוחניים של האומות נתהווה בלעם הרשע. הרי ממילא נסתמו כל טענותיהן של האומות. אמנם ניתן להן נביא, אך הוא הפך להיות בלעם הרשע, משום שלא היו מסוגלים להוציא מקרבם נביא טוב ממנו. ע""כ."
		"גם קשים לי דברי רש""י ""בתחילה היו גדורים בעריות"" וכו' (ראה גם בראשית לד, ז ברש""י) - הרי בספר בראשית (לאורך פרק לו), מיחס רש""י לבני עשו גילוי עריות במידה רבה. (פ' בלק תשס""ג) וראה ""נזר הקודש"" שם (בראשית לד, ז) המבאר שגדרו עצמם מן העריות רק בפרהסיא. והוסיף הרב איתן שנדורפי שי': וראה הערת הרב חיים דוב שעוועל (הערה 8) בספר ""רש""י פירושי התורה"". לדבריו, בדפו""ר הגירסה היא: ""צנועין בעריות שהיה אסור להם"". כלומר ""היו צנועין רק בעריות 'שהיה אסור להם' אבל לא בשאר תאוות""."
		"ועוד: מהו לשון הרבים ""נביאים"", כלומר לא רק בלעם אלא נוספים עליו. (פ' בלק תשס""ו) הערת ר' חזקי פוקס שי': במסכת בבא בתרא (טו ע""ב) נאמר: שבעה נביאים נתנבאו לאומות העולם וכו'."
		"<b>רש""י ד""ה לקרא לו, הקריאה היתה שלו ולהנאתו וכו'.</b> אי""ה אבדוק כל כגון דא, החל בפרשת לך לך (בראשית יב, א), עבור בבמדבר (י, ב) - ""עשה לך"", (שם יג, ב) - ""שלח לך"" (הנאת משה - מ' שנות חיים!) ועוד. ראה גם רש""י להלן (כ ד""ה אם לקרא לך). וראה ""שפתי חכמים"" (אות נ). (פ' בלק תש""ן-בתורכיה, תשנ""א)"
	@22ו	"<b>""...ואגרשנו מן הארץ"".</b> לפי פשוטו - מן העולם. אבל אצל חזקוני מבואר, שהכוונה לארץ שלקחו מסיחון שהיתה קודם של מואב. בין כך ובין כך מדובר במלחמת התקפה של מואב, ולא בהגנה. אבל ראה דברי רש""י להלן (יא, ד""ה וגרשתיו) - 'מן העולם', ובלק לא אמר אלא 'ואגרשנו מן הארץ' (פסוק ו), אינו מבקש אלא להסיעם מעלי וכו'. כלומר בלעם היה חפץ לגרש את ישראל מן העולם ולהשמידם, ולעומתו, בלק, הסתפק בהרחקת ישראל תוך גירושם מן הארץ. (פ' בלק תש""ס)"
		"<b>""כי ידעתי את אשר תברך מבֹרך ואשר תאֹר יואר"".</b> מן הראוי לציין כאן לדברי בעל ""משך חכמה"" בפתיחתו לפרשתנו: האם עקימת שפתיו (של בלעם) הוה מעשה? ...מה לנו כי יקלל? והתירוץ האמיתי, לדעתי, כי רצה הקב""ה להטיל אימתן של ישראל על כל מלכי ארץ ישראל וכל מלכי הגויים, אשר לא יבואו לעורר קרב ברבבות אלפי ישראל. ע""כ. וראב""ע כתב (בפסוק ט): כי ה' ידע דבר בעל פעור, ואילו היה בלעם מקלל אותם, היו כל העולם אומרים, כי בעבור קללת בלעם באה המגפה. (פ' בלק תש""ס) וראה אריכות דברים בענין כוחה של קללה בדברינו לספר ויקרא (יט, יד). הערת הרב איתן שנדורפי שי': ראה גם דברי רלב""ג (בתועלת השלישי), ודברי נחמה ליבוביץ בעיוניה (עמ' 300)."
		"<b>רש""י ד""ה כי ידעתי וגו', על ידי מלחמת סיחון וכו'.</b> השווה לדברי רש""י למעלה (כא, כז ד""ה המשלים... באו חשבון), שם הוא מפרט יותר. (פ' בלק תשמ""ז)"
		"אבל קצת תמוה שסיחון הגיבור הגדול צריך עזרה שכזו כדי לנצח את מואב. (פ' בלק תשנ""א) הערת ר' חזקי פוקס שי': דומה שסיחון לא היה כה גיבור, ושתי ראיות לדבר: (א) למעלה (כא, לד) מעודד ה' את משה שלא יירא מעוג, ונראה שאודות סיחון לא היה משה זקוק לדברי עידוד כי לא היה ירא מהם. (ב) סיחון כבש את חשבון מבני מואב רק על ידי כוחו של בלעם, כמבואר ברש""י."
	@22ז	"<b>""וילכו זקני מואב וזקני מדין וקסמים בידם"".</b> למעלה (בפסוק ד) פונה מואב ""אל זקני מדין"", לאחר מכן (בפסוק ז) שולח בלק בן צפור מלאכים אל בלעם, והנה מלאכים אלה הם זקני שתי האומות. תמוהות דרכי הפוליטיקה, לא רק אצלנו. (פ' בלק תש""ס) וראה רש""ר הירש שכתב: בלק לא בחר לו שלוחים מלכותיים בעלי דרגה גבוהה הרחוקים מהעם, אלא בהתאם לתכלית השליחות הוא בחר לו אנשים הקרובים אל העם, שהעם רחש להם אמון והעריץ אותם כזקניו וכיועציו. שהרי חשוב היה לו שכל המהלך הזה יתפרסם בעם. זקני מדין, שהעם כבר נועץ בהם (פסוק ד), נצטרפו למשלחת."
		"<b>רש""י ד""ה וקסמים בידם, ...שלא יאמר, אין כלי תשמישי עמי. דבר אחר, קסם זה נטלו בידם וכו'.</b> קשה לי: (א) והרי הוא בביתו, ולמה אפוא יש חשש שכליו לא יהיו עמו? (ב) מכיוון שמשום מה נתבקש לקלל משטח מואב ולא מביתו, דהיינו ממדין או מארם, לשם מה היה צריך להביא לו כלי תשמיש אלה? הרי די שיביאום אליו כאשר יגיע למקום הנדרש. (ג) לא ידעתי, מה קסם יש כאן, והרי אין זה אלא סימן? (פ' בלק תשנ""א) באשר לשאלות (א ו־ג) ראה ""שפתי חכמים"" (אות ק) שמחמת שני קשיים אלו נדרש רש""י להביא שני תירוצים ולא הסתפק באחד. וראה מש""כ בספר בראשית (לב, יד בסופו)."
	@22ח	"<b>""ויֵּשבו שרי מואב"".</b> וזקני מדין להיכן הלכו? על כך משיב רש""י (בפסוק הקודם) שכיון שאמר להם ""לינו פה הלילה"", הלכו להם. ו""דעת זקנים בעלי התוספות"" מוסיפים: אמרו (זקני מדין) - כלום יש אב ששונא את בנו? ע""כ. לאמור, גם בני מדין ידעו שאין ה' משנה את אהבתו לישראל. (פ' בלק תשס""ה)"
	@22ט	"ידועים דברי ריה""ל ""כל מי שנתנבא - לא נתנבא כי אם בה (בארץ ישראל) או בעבורה"" (כוזרי ב, יד). ואכן כל נבואתו של אברהם בחוץ לארץ, היתה כדי שיעלה אל הארץ (ראה בראשית יב, א). גם משה רבנו ומאוחר יותר יחזקאל ודניאל התנבאו בשביל ארץ ישראל. ירמיה התנבא בדרכו למצרים, אך עדיין היה בחצי האי סיני, בתחום גבולה של הארץ המובטחת (הערת הגר""א נבנצל שליט""א: בספר ירמיה מג, ז-ח מפורש שמקום נבואתו של ירמיה היה בעיר תחפנחס הנמצאת במצרים ולא בחצי האי סיני). והנה בלעם מתנבא גם בחוץ לארץ - בארם, בערבות הירדן ובמדין. ואולי יש בכך להעיד על פחיתות מדרגת נבואתו. (פ' בלק תשנ""ה) הערת הרב איתן שנדורפי שי': דומה שנבואות בלעם נחשבות נבואות בעבורה של ארץ ישראל (ראה רש""י כג, יט; כד, ה; שם, ח-ט). באשר לערבות הירדן ומדין - יתכן שאף הן בתחום גבולות הארץ המובטחת (ראה רש""י בראשית טו, יט - ""והשלשה - אדום ומואב ועמון, והם קיני קניזי וקדמוני, עתידים להיות ירושה לעתיד""). והוסיף ר' חזקי פוקס שי': נאמר במכילתא (מסכתא דפסחא פרשה א): ""ועד שלא נבחרה ארץ ישראל היו כל הארצות כשרות לדברות, משנבחרה ארץ ישראל יצאו כל הארצות"". לפי זה אין קושי על נבואת בלעם, מכיוון שניתנה לפני כיבוש הארץ בידי ישראל. אלא שריה""ל חולק על יסוד זה, וכותב שגם נבואת אברהם אבינו היתה בעבור ארץ ישראל. ואכן נראה שריה""ל סבר שנבואת בלעם היתה במדרגה נמוכה ולא במדרגת נביאי ישראל שהתנבאו רק בארץ ישראל או בעבורה, ולכן בין הדוגמאות השונות שהביא במקומות השונים בהם עסק בדמותם של הנביאים, לא הזכיר את בלעם כלל. ועיין בזוהר הקדוש (ח""א דף קיא ע""ב), שתמה כיצד התגלה ה' אל לבן ואל בלעם, הלא רשעים היו, ומיישב, שאכן לא נגלה אליהם ה', אלא מלאך של דין. כלומר נבואת בלעם לא היתה נבואה, אלא גילוי של מלאך."
	@22יא	"<b>רש""י ד""ה קבה לי, זו קשה מ'ארה לי' וכו'.</b> לכאורה קשה על הבחנה זו של רש""י במשמע שני השרשים מן הכתוב להלן (כג, יא) ""לקֹב אֹיבי לקחתיך"", כלומר בלק עצמו אינו מבחין בין משמעי השרשים. (פ' בלק תשס""ב) וראה ""משכיל לדוד"". לדבריו, לאחר ששמע בלק שבלעם אמר לקב""ה שהוא רוצה לקוב את העם ולא מנעו, אלא רק ייעצו שלא ילך עם השלוחים הפחותים הללו (פסוק יג), חזר בלק ושלח לבלעם (פסוק יז) ""ולכה נא קבה לי את העם הזה""."
		"וצריך לציין שאונקלוס אינו מבחין, אלא מתרגם בכל הפעמים - לוט. (פ' בלק תשס""ב)"
		"<b>רש""י ד""ה וגרשתיו, ...ובלעם היה שונאם יותר מבלק. ע""כ.</b> למה? הרי לא היה לו כל עסק עם ישראל? מכאן ששנאת העמים לישראל איננה זקוקה לנימוק. כך היה מאז ומעולם. (פ' בלק תשנ""ב)"
	@22יג	"<b>רש""י ד""ה להלך עמכם, אלא ...אלא בלשון גסות. לפיכך, ויֹסף עוד בלק. ע""כ. </b>לא הבינותי, מה לשון גסות יש כאן. אדרבה, לכאורה אין כאן אלא רמז - אם תרצה, תבין שעם שרים אלה איני רוצה ללכת. ודברי רש""י: ולא רצה לגלות וכו' קשים לי, כי הרי בלעם אומר בפירוש: ""מאן ה' לתתי להלך עמכם"", ואין לך הודאה ברורה מזו. (פ' בלק תשס""ב) וראה ""גור אריה"". לדבריו, גאוותו של בלעם היתה שלא גילה את עיקר דיבורו של הקב""ה שאמר לו ""לא תאר את העם כי ברוך הוא"", אלא רק את תחילת הדיבור ""לא תלך עמהם"". בכך רצה בלעם להטעות את שרי מואב, שיחשבו שמה שאמר לו הקב""ה ""לא תלך עמהם"", הכוונה שילך עם שרים גדולים מהם."
		"<b>שם. ...למדנו שרוחו גבוהה וכו'.</b> לעניות דעתי דברי בעל ""שפתי חכמים"" (אות ו) בפירושו הראשון אינם הכרחיים, ועדיף פירושו של רא""ם, שהרי גם על ""עמהם"" דהקב""ה אפשר לומר - עמהם לא, אבל עם אחרים אמנם כן ילך. (פ' בלק תשמ""ח)"
	@22יח	"<b>""...לא אוכל לעבֹר את פי ה' אלהי"".</b> מזמן מתמיה אותי ביטוי אינטימי זה של אותו רשע - לא פחות ולא יותר מאשר ""ה' אלהי"". ועוד: לפני זרים שמבקשים ממנו לעשות מעשה נגד אותו האלהים, וכאילו לא די בשימוש בשם ה', כמו למעלה (בפסוק יג), שגם הוא תמוה למדי. (פ' בלק תשמ""ט) וראה מש""כ למעלה (בראש הפרשה). הערת ר' זאב נוימן שי': לביטוי זה שבפי בלעם נדרש מרן הגרצ""י קוק בשיחותיו לספר במדבר (עמ' 299), וכך נאמר שם: אצל בלעם מה אנו מוצאים? ""התקפה"" אלהית נבואית עד כדי מגע עם עליוניות של חשבונות אלהיים על־עולמיים. הוא קורא בשם ""ה' אלקי"". הוא ""מחותן"" עם רבונו של עולם וקורא לו ""ה' אלהי""! מצד גדלותו הרוחנית יש לו מגע עם העליונות שבעליונות. ע""כ. ועיין שם עוד (בעמ' 266)."
	@22כ	"<b>רש""י ד""ה אם לקרא לך, אם הקריאה שלך וכו'.</b> גם כאן מפרש רש""י את המילה ""לך"" - לטובתך, כמו למעלה (פסוק ה), וראה מה שכתבתי שם, אלא שכאן הוא כדי ליישב את התמיהה, כלום אין הוא יתברך יודע לשם מה באו. וכנראה שאין רש""י רוצה לפרש גם כאן שלהטעות את בלעם אמר לו כן, כמו למעלה (פסוק ט), כי אין שום ענין בזה לאחר שכבר פתח לו פתח לטעות ולחשוב שלפעמים אינו יודע. (פ' בלק תש""ס)"
		"<b>""...אֹתו תעשה"".</b> לשון עשייה שבכאן הוא עניין של גיוון־לשון שהרי לא מצופה כל עשייה מבלעם, ופשוט היה צריך לומר: אותו תדבר. ולהלן (בפסוקים לה ו־לח) באמת משתמשים בלשון דיבור הן המלאך הן בלעם. (פ' בלק תשנ""ו)"
	@22כא	"<b>רש""י ד""ה ויחבש את אתנו, מכאן שהשנאה מקלקלת את השורה, שחבש הוא בעצמו וכו'.</b> אולי אפשר לפרש תיבת ""השורה"" מלשון שור - לראות, כמו להלן - ""אשורנו ולא קרוב"" (כד, יז). (פ' בלק תשל""ט)"
		"אבל מלשון הגמרא (סנהדרין קה ע""ב) ""שנאה מבטלת שורה של גדולה"" לא משמע כך. (פ' בלק תש""ן, בתורכיה)"
		"<b>שם. ...אמר הקב""ה, רשע, כבר קדמך אברהם אביהם. ע""כ.</b> מסר לי בני שלום שי' בשם הרב עמיחי בן יעקב שי' בשם נחמה ליבוביץ ז""ל ש""קדמך"" פירושו גם בזמן, שהרי אצל אברהם כתוב ""וישכם"", ואילו אצל בלעם רק ""ויקם"". מצאתי שכך אמר כבר ""גור אריה"" על אתר, ברם, אילו לכך התכוון רש""י, היה מסמן כד""ה ויקם. לעניות דעתי הכוונה היא שזכות האהבה של אברהם אבינו ע""ה, ראויה שתכריע ותבטל את קיטרוגו של אותו רשע, אכוּל שנאה. (פ' בלק תשנ""ז) ומה נפלאים בהקשר זה דבריה של נחמה ליבוביץ בעיוניה לספר שמות (עמ' 183): רש""י לומד אפוא מצורת הכתוב משהו על כוחם של רגשות האהבה והשנאה, על כוחם להוציא אדם משגרתו, להפעילו, להמריצו, להביאו לידי עשיה בלתי רגילה לו, בלתי מותאמת למעמדו ולכבודו, בלתי מתאימה לפי הנוהג והטקס (""מקלקלת את השורה"") - אם לטובה אם לרעה. ע""כ. ובחתימת דבריה כתבה: מה משמעות הדברים? האם ידע אברהם שעליו להתגבר על בלעם העתיד לקום לאוייב על ישראל? וכי ידע יוסף בכבדו את אביו שעליו לנצח את פרעה הרשע? לא זו כוונת חז""ל. אלא שמעשה המצוה הנעשה אי פעם - אינו הולך לאיבוד. וכוח האהבה עתיד לנצח את כוחות השנאה (הראני הרב איתן שנדורפי שי'). וראה מש""כ בספר בראשית (מו, כט)."
	@22כב	"<b>""ויחר אף אלהים... ויתיצב מלאך ה'"". </b>השינוי בשמות תמוה. נכון שלכאורה לא מתאים לומר: ויחר אף ה', אבל אפשר היה לומר פעמיים אלהים, ואולי זה - או גם זה - הניע את רש""י לומר (בד""ה לשטן לו) ""מלאך של רחמים היה"". (פ' בלק תשס""ב) ואכן כך מבואר ב""גור אריה"" וברא""ם על אתר."
		"וראה שני התרגומים שאינם מבחינים בין השמות. (פ' בלק תשס""ב)"
		"<b>רש""י ד""ה כי הולך הוא, ראה שהדבר רע בעיני המקום, ונתאוה לילך. ע""כ.</b> צריך לומר ""ראה"" - בלעם, ואף על פי שראה וכו'. ואולי אף אפשר לומר: ראה... ועל כן נתאוה לילך. (פ' בלק תשנ""ט)"
		"<b>רש""י ד""ה לשטן לו, מלאך של רחמים היה, והיה רוצה למנעו מלחטוא, שלא יחטא ויאבד. ע""כ.</b> מקורו במדרש תנחומא (ח). וקשה שהדרשן מייחס כאן למלאך רצון משלו, ולא ביצוע שליחות. (פ' בלק תש""ן, בתורכיה)"
		"ועוד: הרי אמרו (מכות י ע""ב), ""בדרך שאדם רוצה לילך - בה מוליכין אותו"", ומה אפוא למלאך למנוע אותו מחטא שנתאווה לעשותו (ולא לנהוג על פי מאמר חז""ל)? (פ' בלק תש""ס) לשאלה זו נדרש הרב חנן פורת בספרו ""מעט מן האור"" (עמ' 214), וכך כתב: במבט ראשון נראה שמימרא זו (""בדרך שאדם רוצה לילך - בה מוליכין אותו""), מגמתה להדגיש את כוח בחירתו של האדם, היכול לבחור בין טוב לרע, ואף לזכות ב'הסכמת' ה' יתברך להליכה בדרך זו. אלא שאם זו כל כוונת המימרא, היה עליה לומר: 'בדרך שאדם רוצה לילך, בה <b>נותנים לו רשות ללכת</b>', ולא ""<b>בה מוליכין אותו</b>""... ה' יתברך זיכה אמנם את האדם בבחירה חופשית, אך לא הפקיד בידיו את כל גורל העולם, שהרי ריבון העולמים הוא אדוני ההיסטוריה ו""לו נתכנו עלילות"". אף כאן, בפרשת בלק, מגמת ה' יתברך שיתברכו ישראל מפי נביא אומות העולם ולא שיתקללו על ידו חלילה, אלא שברכה זו יכולה היתה לצאת לפועל בדרך ישרה, ובלעם יכול היה להיות נושא דברה מתוך הזדהות גמורה עמה. אך בלעם ביקש ללכת בדרך הפוכה ולקלל את ישראל, ועל כך אומר לו כביכול ריבונו של עולם: אם רצונך ללכת בדרך עקלקלה זו, אדרבה - לך בה, אך בסופו של דבר תגיע גם אתה אל היעד שיעדתי לך, כי בדרך שאדם רוצה לילך בה ילך <b>כרצונו</b> - ויגיע <b>בעל כרחו</b> אל היעד שנקבע לו. עיין שם עוד. והוסיף ר' חזקי פוקס שי': ולפי מדרש אגדה (בובר) כאן: ""ויחר אף אלהים כי הולך הוא - על שהלך לאבדון, שהקב""ה אינו חפץ באבדתן של רשעים"", ומבואר שלמרות שבדרך שאדם רוצה ללכת מוליכין אותו, מכל מקום ד' איננו חפץ במיתת הרשעים כי אם בשובם מדרכם הרעה וחיו, ועל כן הוא משתדל לסבב להם טעמים לשוב בהם מדרכם הרעה."
		"<b>רש""י ד""ה ושני נעריו עמו, מכאן לאדם חשוב וכו'.</b> ראה ""שפתי חכמים"" (אות ס). אך אולי רש""י אומר אמירתו מפני שהנערים לא מוזכרים עוד בפרשה, כלומר איזכור הליכתם עם בלעם הוא המלמד, ולא המספר. (פ' בלק תשס""ד) הערת ר' חזקי פוקס שי': וכן ב""גור אריה"", שלא כרא""ם."
	@22כג	"<b>רש""י ד""ה ותרא האתון, ...שמתוך שיש בו דעת, תטרף דעתו כשיראה מזיקין. ע""כ.</b> כלומר אין לבהמה מעלה יתירה על האדם, אלא שהאדם, מתוך שיש בו דעת, עלולה דעתו להטרף משיראה מלאכים רעים (""מזיקין""), לכן הסתיר ה' מעיניו את הדברים הרוחניים, ולעומתו גילה את עיני הבהמה, שאין בה דעת להתיירא מהמלאכים הרעים, ומתוך כך ראתה גם את מלאך ה' הטוב. וקצת קשה, כי הנה גם כשבלעם ראה את המלאך, לא קרה לו כלום ולא נטרפה דעתו. (פ' בלק תש""ס)"
	@22כז	"<b>""...ויך את האתון במקל"".</b> בפעמים הקודמות לא נאמר, במה הכה. וכך כתב רש""ר הירש על אתר: עד כה היכה אותה רק בשוכת המרכב כדי להטותה אל הדרך, אך עתה חרה אפו והיכה אותה במקל לשם עונש. ע""כ. וראה גם חזקוני וראב""ע (בפסוק כח) שמעירים על זה. (פ' בלק תשנ""ב)"
		"ולכאורה מוכיחה ההכאה שביד על יחס מיוחד אל האתון, וכדברי ""שפתי חכמים"" להלן (פסוק ל, אות א). (תשנ""ט)"
		"ועתה תמיהני ש""שפתי חכמים"" (שם) אינו מזכיר שדבריו דברי גמרא הם (עבודה זרה ד ע""ב). (פ' בלק תש""ס)"
	@22כח	"<b>רש""י ד""ה זה שלש רגלים, רמז לו </b>(ה' לבלעם)<b>, אתה מבקש וכו'.</b> כלומר הקב""ה שם בפי האתון לשון ""רגלים"" ולא 'פעמים' לרמז וכו'. וכבר התלבטתי בעבר (ראה שמות יב, כה; ויקרא כג, לז-לח) אם חגגו ישראל ג' רגלים בתקופת היותם במדבר. (פ' בלק תש""ן, בתורכיה)"
		"אך גם אם נניח שלא חגגו, אין כאן קושי, שכן מדובר כאן על האומה החוגגת כביטוי כללי. (פ' בלק תשס""ו)"
	@22כט	"<b>רש""י ד""ה לו יש חרב בידי, גנות גדולה היה לו דבר זה בעיני השרים וכו'.</b> אכן יש כאן משום אירוניה רבה, וכפי שרש""י מבליטה, אך קצת קשה לראות, איך התרחש פרק זה של גנות־אירוניה, כי צריך לתאר, היכן היו השרים באותה שעה, כי בלעדיהם אין גנות. והנה הכתוב מזכירם במפורש בפסוקים כא ו־לה. בפסוק כב - שני נעריו בלבד. ועוד: אפילו היו, הרי הלכו הכול בשורה עורפית, בשל הדרך הצרה והולכת, ומן הסתם היו נעריו הקרובים אליו ביותר. (פ' בלק תשמ""ט) וראה ""העמק דבר"" לפסוקים (כא, כב ו־לה). לדבריו, ההליכה עם שרי מואב היתה בתחילת היציאה מן הבית, ומשהגיעו למושבות ישראל, השרים המשיכו בדרך המלך, ובלעם עם שני נעריו נפרד מהם והלך בארחות עקלקלות, הכל כדי שלא לראות מושבות של ישראל. אבל לפי רמב""ן (בפסוק לג) היו השרים עם בלעם לאורך כל הדרך."
	@22לב	"<b>רש""י ד""ה כי ירט הדרך לנגדי.</b> ג' פירושים ברש""י: (א) לפי מדרשו - ירט - נוטריקון - יראה, ראתה, נטתה. כלומר האתון יראה כאשר ראתה את המלאך, לפיכך נטתה מן הדרך, וכל זה מפני שמטרת הדרך היתה להכעיס ולצער. (ב) לפי משמעו הפשוט - ירט - מלשון רטט, במובן של בהלה ומהירות (ולא של פחד). כלומר המלאך ראה את בהילותו ופזיזותו של בלעם בדרכו לקלל ועל כן בא למנעו מזה. (ג) ירט - לשון רצון - בלעם רצה ונתאווה ללכת בדרך זו, שהיא נגד רצון ה', לכן יצא המלאך כנגדו. (פ' בלק תשמ""ז)"
	@22לג	"<b>רשב""ם ד""ה אולי נטתה מפני, ...והמפרשים את זה כמו ""לולא התמהמהנו""... טעות הוא בידם וכו'.</b> כל הדיבור קשה, ולא רק הלשון הבוטה ""טעות הוא בידם"" המכוונת כלפי רש""י, אלא גם ההמשך שבו מתפתל רשב""ם בהסברו ומשתמש שלוש פעמים במילה ""כלומר"" - ואף על פי כן הדברים אינם בהירים לי. ושמא ר' אלעזר טויטו ידע להסביר לי. הוא צריך לבוא בימים הקרובים בקשר לספרו על רבי חיים בן עטר, בעל ""אור החיים"" הק', שעל עריכתו אני עמל בימים אלו. (פ' בלק תשנ""ו)"
		"<b>רש""י ד""ה גם אתכה הרגתי, הרי זה מקרא מסורס, והוא כמו: גם הרגתי אותך, כלומר לא העכבה בלבד קראתך על ידי וכו'.</b> כלומר תיבת ""גם"" לא באה לרבות את הריגת בלעם בנוסף להריגת האתון, אלא באה לרבות את הריגת בלעם בנוסף לעיכובו, לאמור: לא זו בלבד שעיכבתי אותך, אלא גם הייתי הורג אותך. (פ' בלק תשמ""ז)"
		"ועתה אני שואל: מתי הרג המלאך את האתון? (פ' בלק תש""ס) ראה רש""י להלן (בדיבור הבא), וראה ראב""ע המוכיח מהמילים ""גם"" ו""החייתי"" שהאתון הומתה אחרי שדיברה. ומקורו במדרש במדבר רבה (כ, יד), שם מבואר ששרי מואב תמהו על הנס שלא היה כמוהו בעולם, ושהאתון מתה אחרי שדיברה כדי שאומות העולם לא יאמרו 'זו היא שדיברה' ויעשו אותה עבודה זרה. וגם מפני שהקב""ה חס על כבודו של הרשע, ולא יאמרו 'זו היא שסילקה את בלעם'. ורמב""ן מוסיף שכל זה יתכן על פי המסורת, אבל אין הכוונה לומר שהכתוב מספר שהאתון הומתה."
		"אמש שאלתי את ידידי ר' משה ארנד שי', אם הוא מסכים להנחתי, שכל אחד ראוי להשתמש בדרך ""סרס המקרא ופרשהו"", כל עוד אין זה משפיע על ההלכה, והסכים עמי. (פ' בלק תש""ס) וכבר הארכתי בנושא בדברי לספר ויקרא (א, טו)."
	@22לה	"<b>רש""י ד""ה לך עם האנשים. ד""ה לך עם האנשים.</b> בדפו""ר הדיבור השני אינו. (פ' בלק תשנ""א)"
	@22לו	"<b>רש""י ד""ה אל עיר מואב, אל מטרופולין שלו... ראה מה אלו מבקשים לעקור. ע""כ. </b>והנה להלן (בפסוק לט) אומר רש""י (תנחומא יא) ""...ראה ורחם שלא יעקרו אלו"". והנה אם שתי הערים ראויות לעורר רחמיו של בלעם, למה לא דרש בלק לקלל כבר בראשונה, והשהה את הקללה? (פ' בלק תשס""א) הערת ר' חזקי פוקס שי': לגבי ""עיר מואב"" כותב רש""י ""עיר החשובה שלו"", לעומת זאת לגבי ""קרית חוצות"" כותב ""עיר מלאה שווקים - אנשים ונשים וטף בחוצותיה"". כלומר תחילה רצה בלק להפגש עם בלעם בעיר מואב, עיר המלוכה, כדי להראות לבלעם מה מבקשים ישראל לעקור (את עיר המלכות החשובה), וכשראה ש""חשיבות"" איננה מרגשת אותו, הביא אותו לעיר שאמנם אינה דומה למואב בחשיבותה, אבל משופעת באוכלוסין מרובים, וביקש שיקלל בעבור ריבוי האנשים. ריבוי האנשים אכן עורר את בלעם לזבוח בקר וצאן ולהכין את הקרקע לקללה."
	@22לז	"<b>""למה לא הלכת אלי"".</b> כלומר כבר עם משלחת השרים הראשונה, והטענה היא - או שזו פגיעה בכבוד בלק, או שיש בזה משום השהיית הקללה למשך זמן ניכר - שלושה מסעות בין בירת מואב ומקום־מגוריו של בלעם. (פ' בלק תשנ""ט)"
		"<b>רש""י ד""ה האמנם לא אוכל כבדך, נתנבא שסופו לצאת מעמו בקלון. ע""כ.</b> צריך לדעת מה הביא את רש""י לייחס נבואה גם לבלק? (פ' בלק תשנ""ח) הערת ר' טל הרוש שי': וראה ""גור אריה"" על אתר. לדבריו, היה הכתוב צריך להוסיף מילת ""אמרת"" - 'האמנם אמרת לא אוכל כבדך'. חסרונה של מילה זו מורה שכך היא האמת, שלא יכבדו. וראה ""משכיל לדוד"" ו""דברי דוד"" על אתר."
	@22לט	"<b>רש""י ד""ה קרית חצות, עיר מלאה שווקים, ...ראה ורחם שלא יעקרו אלו. ע""כ.</b> כלומר בלק מראה לו לבלעם מעמו שלו. והנה כאשר הוא מראה לו מעם ישראל (כג, יג; כד, ב), הרי זה בלא הערות כלשהן, כלומר אין רש""י שם בפיו דבר, וזה קצת תמוה. (פ' בלק תשנ""ו)"
	@22מ	"<b>רש""י ד""ה בקר וצאן, דבר מועט, בקר אחד וצאן אחד בלבד. ע""כ. </b>וכך אף כי אפשר היה לפרש שמות אלה כשמות קיבוציים, וכפי שרש""י עושה במקומות רבים לגבי בקר וכפי שמקובל להבין תיבת ""צאן"" בכל מקום. ולכאורה זה מעין ""תולין קלקול במקולקל"". (פ' בלק תשנ""ד) הערת הרב איתן שנדורפי שי': וראה דברי בעל ""דבק טוב"" המובאים בהערת הרב חיים דוב שעוועל ב""רש""י פירושי התורה"", וכה דבריו: בכל מקום נאמר ""צאן ובקר"" וכאן אמר ""בקר וצאן"", להורות לנו שנתן בו עין הרע ונתחרט, כדרך הרשעים - אומרים הרבה ועושים מעט. לכן פירש רש""י: דבר מועט. ע""כ. ולפי ""נחלת יעקב"" אם אכן היו בקר וצאן מרובים, היה הכתוב סותם ואומר ""ויזבח זבחים""."
@11כג	@22ב	"<b>""...פר ואיל בַּמזבח"".</b> קצת קשה, שמשמע כאילו פר אחד ואיל אחד הקריב, והרי בלק הכין שבעה שבעה! וראה אונקלוס שהקפיד ותרגם: ...תור ודכר על כל מדבחא. ואחריו ראב""ע על אתר: בכל מזבח ומזבח, והיא דרך קצרה. ע""כ. והשווה להלן (פסוק יד), שם ברור שהכוונה כנ""ל. (פ' בלק תשס""ד)"
	@22ג	"<b>רשב""ם ד""ה וילך שפי, חיגר וכו'.</b> זהו המשך לדבריו למעלה (כב, כה ד""ה ותלחץ את רגל בלעם). (פ' בלק תשנ""ו)"
	@22ד	"<b>רש""י ד""ה את שבעת המזבחות, שבעה מזבחות ערכתי אין כתיב כאן, ...אמר לפניו, אבותיהם של אלו בנו לפניך שבעה מזבחות וכו'.</b> לא ברור מי אמר, ולכאורה - לפי התחביר - זה בלעם. על כל פנים, לאומר מיוחסת כאן ידיעה בפרטי מאורעות האומה, וזה קצת קשה. ואם רש""י מוסיף־ממשיך בקו זה להלן (ט ד""ה כי מראש וגו') ""אני מסתכל בראשיתם ובתחילת שרשיהם"" וכו' אין זה קשה פחות, אך לפחות משתמע מכאן שגם למעלה בלעם הוא האומר. (פ' בלק תשמ""ז)"
		"<b>רש""י ד""ה ואעל פר ואיל במזבח, ואברהם לא העלה אלא איל אחד. ע""כ. </b>קצת קשה: במה הוא מתפאר, והרי לא משלו אלא משל בלק היו קרבנות אלה? (פ' בלק תש""ס) הערת הרב איתן שנדורפי שי': כך דרכם של רשעים - להתפאר גם במה שאינו שלהם."
	@22ה	"<b>""וישם ה' דבר בפי בלעם"".</b> ראה רמב""ן על אתר. לדבריו, לימד ה' את בלעם וציוה אותו לשנן את הדברים בפיו, שלא ישכח ולא יחסיר מהם מאומה. ע""כ. ועדיין קשה, כי למה היה צריך לשים בפיו של אותו רשע כבר עתה, ולא כאשר הוא עם בלק, וכאילו זה דבר ממשי שמושם בפיו. ומכל מקום קשה לשון שימה בפה שבכאן, ועליו חוזר הכתוב גם להלן (פסוק טז), כאילו מדובר בשימת דבר ממשי בפה לשימוש מאוחר יותר, ולא כן בברכה השלישית שהיתה כביכול על דעת עצמו. (פ' בלק תשנ""ו)"
		"וראה דברי רש""י שם (פסוק טז), והכל שפיר. רק תמוה שאינו אומר מעין זה כבר כאן. וראה מש""כ שם."
	@22ז	"כל אלה מילות שבח הן, אבל ברכה היכא איכא? וכן הוא במשל השני (יח-כד), וכאן גם רש""י מדבר על דברי ברכה (כ ד""ה הנה ברך לקחתי): קיבלתי ממנו (מהקב""ה) לברך אותם! וראה להלן (כג ד""ה כי לא נחש ביעקב): כי ראויים הם לברכה וכו'. והנה הדברים נקראים ברכה גם בפיהם של בלעם (כד, א) ושל בלק (שם, י). ברכה של ממש יש רק במשל השלישי (כד, ז-ט). ומתעוררת השאלה, מהי ההגדרה הנכונה של ברכה. ודברי רש""י להלן (כד, ב ד""ה ותהי עליו רוח אלהים) ""עלה בלבו שלא יקללם"" אינם באים להקל על התשובה, כי למה לא יאמר לפחות כאן: עלה בלבו לברכם? (פ' בלק תשנ""ו)"
		"<b>""ארה לי... זֹעמה ישראל. מה אקב לא קבה אל"" וגו'.</b> מכאן נראה לכאורה שלא כרש""י למעלה (כב, יא), שם רש""י טוען ש""קבה"" קשה מלשון ""ארה"", שהרי כאן באים שלושה פעלים כלשון נופל על לשון. (פ' בלק תשס""ד) וראה מש""כ שם."
	@22ט	"<b>רשב""ם ד""ה כי מראש צורים אראנו וכו'. </b>לדבריו, הטעם שאין הקב""ה רוצה לקלל את ישראל, הוא מספרם הגדול - אין הקב""ה רוצה להרוס עם רב כל כך ולכן אין הוא מרשה לבלעם לקלל את העם. וההשוואה בין בני ישראל לאנשי נינוה מפתיעה ויפה. רשב""ם מוכיח מספר יונה שמספר גדול של תושבים מהווה סיבה לאי־ענישתם, למרות רשעותם - ""ואני לא אחוס על נינוה העיר הגדולה אשר יש בה הרבה משתים עשרה רבו אדם אשר לא ידע בין ימינו לשמאלו"" (יונה ד, יא). (פ' בלק תשנ""ו)"
		"<b>רש""י ד""ה הן עם לבדד ישכן, הוא אשר זכו לו אבותיו - לשכון בדד, כתרגומו. ע""כ.</b> כלומר אבותינו הקדושים - הצורים והגבעות - זיכו אותנו בזכויות בלעדיות, כמבואר באונקלוס - ""הא עמא בלחודיהון עתידין דיחסנון עלמא"". כלומר עמנו לבדו עתיד לרשת חיי עולם הבא. (פ' בלק תשס""ב)"
		"<b>רש""י ד""ה ובגוים לא יתחשב, כתרגומו וכו'.</b> אונקלוס מתרגם - ""ובעממיא לא יתדנון גמירא"". כלומר בתוך כלל העמים לא יהיו נדונים לכליה כמותם. אבל לא ידעתי בבירור, מה הכוונה במילים: ""ואין עולה להם מן החשבון"". האם הכוונה לומר שישראל אוכלים על חשבון הגויים, כלומר טפילים? נראה שהכוונה היא שכשהאומות בטובה - הטוב שמקבלים ישראל בהיותם בגויים, לא מחושב בתוך שיעור השכר הקצוב להם (ראה רש""י לדברים לב, יב). (פ' בלק תשנ""ח)"
		"<b>שם. ...דבר אחר וכו'.</b> פירושו השני של רש""י כאן הוא, שהקב""ה מוליך את ישראל לבדם אל השכר הטוב בעולם הזה ובעולם הבא."
	@22י	"<b>רש""י ד""ה מי מנה עפר יעקב, ...אין חשבון במצוות שהם מקיימין בעפר... אפר פרה וכו'.</b> קצת קשה שאין רש""י מבחין בין עפר ואפר, והרי דברים שונים הם. ועוד: שאינו מונה כאן מצוות כיסוי דם חיה ועוף שבוודאי היתה שכיחה במדבר. ויותר קשה לי שלפחות שתי המצוות הראשונות שהוא מונה - (""לא תחרש בשור ובחמֹר"" ו""לא תזרע כלאים"") לא רק שאינן נעשות בעפר כמו מצוות כיסוי הדם, אלא עדיין לא קיימו אותן במדבר, השלישית (אפר פרה) - רק פעם אחת (לכל היותר), והרביעית (עפר סוטה) - רצוי שלא יהיה צורך לקיימה, ומה אפוא העסק הגדול במצוות עפר אלה? (פ' בלק תשנ""א, תשנ""ב) באשר להבחנה בין עפר לאפר - בכתוב מוצאים אנו שגם אפר קרוי עפר - ""מעפר שרֵפת החטאת"" (למעלה יט, יז). וראה ""דברי דוד"" המבאר כי תפס הדרשן מצוות הנעשות בעפר <b>שרובן מצוות בלא טעם</b>, ואומות העולם משיבים עליהן 'מה ענין המצוות הללו'. מצוות אלו מעידות על מעלת ישראל באופן מיוחד, כי הגם שיש בין האומות כאלה שמקיימים מעט מצוות, אבל אין מקיימים אלא את אותן המצוות שידוע להם טעמן והשכל מחייב לקיימן, אבל רְאה שבני ישראל מקיימים אף את החוקים שאין ידוע טעמם."
	@22יא	"<b>""ברכתָּ ברך"".</b> מסתבר שלשון ברכה שבפרשתנו משמעותה מתן שבח, ולא תפילה לאיחולים חיוביים, כפי שאנו רואים במקומות אחרים, כגון בראשית (כז, ד), ועוד רבים. (פ' בלק תשס""ד) וראה מש""כ למעלה (פסוקים ז-י)."
	@22יד	"<b>רש""י ד""ה ראש הפסגה, בלעם לא היה קוסם כבלק... וזו היא הפרצה שאני רואה. ע""כ.</b> קשה לי: (א) לכאורה היה בלעם גם נביא וגם קוסם, שהרי הביאו לו קסמים, ראה למעלה (כב, ז, ורש""י שם; וראה גם דברי רש""י להלן בפסוק כח)? (ב) המתואר ברש""י כאן מראה שבלק היה נביא ולא קוסם, ואילו היה גם קוסם למה הוא צריך לבלעם? (ג) קשה המעבר לגוף ראשון שבסיפא של דברי רש""י. (פ' בלק תשמ""ז) באשר לשאלה (א) ראה ""ספר הזכרון"" המבאר שאמנם גם בלעם היה קוסם ונודע בכך, מכל מקום בלק היה קוסם בדרגה גבוהה יותר. ובאשר לשאלה (ב) ראה ""משכיל לדוד"". לדבריו, הוצרך בלק לבלעם כי היה כח הדיבור בפיו לברך ולקלל, בעוד שכחו של בלק היה במעשים של טומאה. הערת ר' חזקי פוקס שי': באשר לשאלה (ג), אכן בכת""י שנת ה""א קמ""ה מנוסח גם הסיפא בלשון נסתר: ""וזו הפרצה שהיה רואה""."
		"ומדברי רמב""ן (כד, א) נראה שקוסם הוא דרגה בדרגות הנבואה. (פ' בלק תשמ""ח)"
	@22טז	"<b>רש""י ד""ה וישם דבר בפיו, ...ומה חסר המקרא באמרו וכו'.</b> שאלת רש""י היא למה הוצרך להקדים שה' שם את הדבר בפיו, הלא מאחר שפתח הכתוב ואמר ""ויקר ה' אל בלעם"" להגיד שהתגלה אליו הדיבור, הרי מובן שהוא הַמְצַוֶה עליו ""שוב אל בלק וכה תדבר"". וראה מה שכתבתי למעלה (בפסוק ה). והנה כאן משיב רש""י בדברי המדרש: ונתן לו הקב""ה רסן וחכה בפיו וכו', אך למעלה אף לא שאל שאלה זו! (פ' בלק תשנ""ו) וראה ""לפשוטו של רש""י"" שכתב: רש""י אינו שואל את שתי השאלות ""ומה היא השימה? ומה חסר המקרא באמרו שוב?"" בפסוק ה, למרות שגם שם נאמר ""וישם וכו' שוב אל בלק"" וכו', משום שכאן בלעם חוזר אל בלק ואינו מדבר עד שבלק שואל ""מה דבר ה'?"" משמע שלא ברצונו דיבר. ועוד: לא נאמר כאן כפי שנאמר שם (פסוק ג) שבלעם הלך, ומדוע נאמר לו ""שוב""? לפיכך מביא רש""י המדרש לפיו, בלעם גם בפעם הזאת הלך ושב בעל כרחו."
		"<b>שם. ...כאדם הפוקס בהמה בחכה וכו'.</b> פוקס, פירוש - מחזיק פיה פתוח בעל כרחה (ראה רש""י שבת קנה ע""ב). (פ' בלק תשס""ב)"
	@22יז	"<b>רש""י ד""ה מה דִּבֶּר ה', לשון צחוק הוא זה וכו'.</b> צחוק במשמע אירוניה, ציניות. ויש אצל רש""י כמה מקומות כאלה, ואולי כדאי לאסוף אותם, כי זה יכול להיות מעניין, ולוּ מהבחינה הספרותית. (פ' בלק תשמ""ז, תשנ""ד)"
	@22כג	"<b>רשב""ם ד""ה כי לא נחש ביעקב וגו', אינם מעוננים וקוסמים כמונו... מתוך ששכינה ביניהם, אומרים להם הנביאים וכו'.</b> קצת קשה לנמק בזה את חיבת ה' לעמו - מה אפוא יתרונם של ישראל על אומות העולם בכך שאינם מעוננים, הרי זה משום שאינם צריכים לזה מכיוון שיש להם נביאים, ולא מתוך בחירה חופשית (ראה רש""י דברים יח, יד)? (פ' בלק תשנ""ו)"
		"<b>רש""י ד""ה כעת יאמר ליעקב וגו', ...דבר אחר, יאמר ליעקב אינו לשון עתיד אלא לשון הווה וכו'.</b> כך בשינוי קל גם בדפו""ר, ולא ידעתי למה נתנו מהדיר חומש ""רב פנינים"" בסוגריים, כאילו הוא תוספת כלשהי, ומה גם שרמב""ן מביאו. (פ' בלק תשמ""ח)"
	@22כד	"<b>רש""י ד""ה הן עם כלביא יקום וגו', ...לחטוף את המצות - ללבוש טלית, לקרוא את שמע ולהניח תפילין. ע""כ.</b> קשה לי סדר הדברים, כלומר קריאת־שמע לפני הנחת תפילין. וצריך עיון. (פ' בלק תשנ""ח)"
		"והנה הכל מציינים כמקור לדברי רש""י את מדרש תנחומא לפרשת בלק (יד), ואילו שם נאמר: ""'הן עם כלביא יקום וכארי יתנשא' - אין אומה בעולם כיוצא בהן. הרי הן ישנים מן התורה ומן המצוות. עמדו משנתן, עומדים כאריות, חוטפים קריאת שמע וממליכים להקב""ה, ונעשין אריות, מפליגין לדרך ארץ למשא ומתן"" וכו'. הרי שסדר הדברים הוא של רש""י, והתמיהה עליו בלבד. וזכור לי (ראה ברכות יד ע""ב) שהקורא קריאת שמע בלא תפילין כאילו מעיד עדות שקר."
		"חיפשתי אצל כל מפרשי רש""י שבידי ומצאתי השאלה בדיוק כנ""ל רק אצל ""משכיל לדוד"". לדבריו, הזכירו חכמים קודם את מצוות הבוקר, דהיינו עטיפת טלית גדול שלובשים רק בעת התפילה וקריאת שמע, ואחר כך הנחת תפילין שהיו הולכים בהן כל היום בזמנם. ותשובתו קצת קשה לי. (פ' בלק תשנ""ח)"
		"וראיתי במדרש תנחומא ישן (בובר) נוסח שונה למדי, אך גם בו אין תפילין מוזכרות כלל. (פ' בלק תשנ""ט) וראה דברי הגאון ר' אשר וייס שליט""א בספרו ""מנחת אשר"" (סימן נב אות א). הערת ר' שמואל עמנואל שי': לשאלת הסדר נדרש גם אחי יונה ז""ל בספרו ""המעין המתגבר"". הוא מציין שם שרבי אברהם ברלינר גורס: ""להניח תפילין ולקרוא את שמע"", ומוסיף ""וכן נכון"". לי נראה שיתכן שרש""י דירג וכתב את המצוות לפי מידת תדירותן. מצוות ציצית וקריאת שמע מקיימים כל יום, גם בשבתות וחגים, ומצוות תפילין רק בימי חול."
		"<b>רש""י ד""ה לא ישכב, ...כיצד? קורא את שמע על מיטתו ומפקיד רוחו ביד המקום, ...הקב""ה שומרם ונלחם מלחמותם וכו'.</b> לשון הרבים שבסיפא של דברי רש""י תמוה. הרי התחיל בלשון יחיד, ומה אפוא השינוי? (פ' בלק תש""ס)"
		"<b>רש""י ד""ה ודם חללים ישתה, נתנבא שאין משה מת עד שיפיל מלכי מדין חללים ויהרג הוא עמהם, שנאמר (יהושע יג, כב) וכו'.</b> לא ידעתי מדוע אין רש""י מביא כאן את הנאמר להלן (לא, ח), שבוודאי אינו פחות ברור מהנאמר בספר יהושע. וצריך עיון. (פ' בלק תשנ""ח) רש""י לא הביא את הפסוק שלהלן, אלא את הפסוק ביהושע, לפי שהלשון ""על חלליהם"" שלהלן מוסבת על הריגת כל זכר ולא על הריגת המלכים, ואילו ""אל חלליהם"" האמור ביהושע מוסב על המלכים (אשר עליהם נתנבא כאן ""ודם חללים ישתה""), ושם לא נזכרת הריגת כל הזכרים במדין. כך ב""רש""י כפשוטו""."
		"גם לא ידעתי היכן יש בדברי בלעם משום נבואה לעצמו - ""ויהרג הוא עמהם"". (פ' בלק תש""ס) הערת ר' חזקי פוקס שי': וראה ""נחלת יעקב"". לדבריו, מכך שנאמר ""עד יאכל טרף"" בלשון יחיד, לומד רש""י־חז""ל שזו נבואה על בלעם, אבל ""ודם חללים ישתה"" נאמר בלשון רבים, הרי שמדובר בנבואה על מלכי מדין."
	@22כח	"<b>רש""י ד""ה ראש הפעור, קוסם גדול היה בלק וכו'.</b> ראה מה שכתבתי למעלה (בפסוק יד). (פ' בלק תש""ס)"
@11כד	@22א	"<b>""וירא בלעם..."".</b> בלעם הגיע לכלל מסקנה שה', לא זו בלבד שאינו מסכים שהוא יקלל את ישראל, אלא להפך, רצונו שיברכם. אך ההמשך ""וישא... וירא"" אפשר לפרש גם בדרך אחרת, שלא כרש""י - משהגיע בלעם למסקנה החדשה כנ""ל, נשתנתה ראייתו את הדברים, עתה ""וישא... וירא... שֹׁכן לשבטיו"". (פ' בלק תשנ""ו)"
		"וקצת קשה: מה ראה יותר אחר בניית המזבחות והקרבת הקרבנות מאשר קודם? (פ' בלק תש""ס)"
		"<b>רש""י ד""ה לקראת נחשים, ...אמר: רוצה ואינו רוצה לקללם וכו'.</b> כלומר קרוב שיתרצה לקללם, ואין חסר כאן אלא קיטרוג של עוון בכדי שיכריע ויסכים לכך. (פ' בלק תשנ""ב)"
	@22ב	"<b>רש""י ד""ה וישא בלעם וגו', ...והרי יש לך שלוש מידותיו - עין רעה (כאן), ורוח גבוהה (כב, יג) ונפש רחבה (כב, יח). ע""כ. </b>באשר לסדר המידות שלא על פי סדר הפסוקים, צריך לומר שרש""י מקדים עין רעה על פי מאי דסליק מיניה. ואולם אותו הסדר גם במשנת אבות (פ""ה, מי""ט), ושם אי אפשר לומר כן, והוא תמוה. (פ' חקת תשמ""ז - בלימודי עם מיכאל זינגר שי')"
		"<b>רש""י ד""ה שכן לשבטיו, ראה כל שבט... ואינן מעורבין, ראה שאין פתחיהם מכוונים זה כנגד זה וכו'.</b> קשה לי: (א) מאי רבותא שהשבטים אינם מעורבין זה בזה? מה רע היה אילו היו מעורבים? (ב) על הסיפא (ראה שאין פתחיהן וכו') רש""י חוזר בפסוק ה ד""ה מה טבו: על שראה פתחיהם שאינן מכוונין זה מול זה, כלומר בשינוי מזערי. והרי אין זה מקובל לפרש שני ביטויים בתיאור סיטואציה אחת, ומה טעם שינויי הנוסח? (פ' בלק תשנ""ב)"
		"לשאלה השנייה ענה לי חזי שי' מיד - הראשון שייך לראייה עצמה והשני - לברכה־לשיר. כמובן שאין בכך תשובה לשינוי בנוסח הדברים. (פ' בלק תשנ""ב) ובאשר לשאלה הראשונה ראה ""נחלת יעקב"". לדבריו, דבר זה הוא סימן לטהרת קדושתם של ישראל, שכל אחד ואחד מהם מכיר את יחוסו ובית אביו ויודע לאיזה שבט הוא משתייך."
	@22ג	"<b>רש""י ד""ה בנו בער, כמו ""למעינו מים"" (תהלים קיד, ח). ע""כ.</b> לא ידעתי לשם מה רש""י חוזר על מה שאמר למעלה (כג, יח). (פ' בלק תש""ס) הערת הרב איתן שנדורפי שי': עיין ""שפתי חכמים"" על אתר (אות ל)."
		"<b>רש""י ד""ה שתם העין, עינו נקורה מוצאת לחוץ, ...ולשון משנה הוא: ""כדי שישתום ויסתום ויגוב"" וכו'.</b> מעניין שמאותו לשון לומד רשב""ם היפוכו של דבר: ""פתוח עין, רואה מראות אלהים"" וכו', והוא כדברי אונקלוס: ""דשפיר חזי"", תרגום־פירוש שרש""י אינו מביא (לפחות לא בדפו""ר). דומה שמה שהביא את רשב""ם לפרש כך הוא ההקשר - הפסוק הבא מתאר את בלעם כ""שֹׁמע אמרי אל... מחזה שדי יחזה""."
		"ומה שרש""י מביא בשם רבותינו וכו' ממסכת נידה (לא ע""א) אינו סותר אלא משלים דבריו, כי אין בזה אלא הסיבה להיותו שתום עין. דומה שהִפְנים היטב את עונשו, שכן משנתבקש להשיא עצה לבלק (להלן בפסוק יד רש""י ד""ה לכה איעצך) ידע היטב כיצד מעוררים את כעסו של ה' - ""אלהיהם של אלו שונא זימה הוא"". (פ' בלק תשמ""ט, תשנ""ב, תשנ""ו, תשנ""ט)"
	@22ה	"<b>רש""י ד""ה מה טבו אהליך, על שראה פתחיהם שאינן מכוונין זה מול זה. ע""כ.</b> כך מפורש כבר למעלה (ב ד""ה שכן לשבטיו). וראה מה שכתבתי שם. (פ' בלק תשנ""ב)"
	@22ו	"<b>רש""י ד""ה כנחלים נטיו, ...מברכותיו של אותו רשע אנו למדים מה היה בלבו לקללם כשאמר להשית אל המדבר פניו וכו' (סנהדרין קה ע""ב). </b>וכך נאמר שם בגמרא: אמר רבי יוחנן: מברכתו של אותו רשע, אתה למד מה היה בלבו: ביקש לומר שלא יהו להם בתי כנסיות ובתי מדרשות - ""מה טבו אהליך יעקב""; לא תשרה שכינה עליהם - ו""משכנתיך ישראל""; לא תהא מלכותן נמשכת - ""כנחלים נטיו""; לא יהא להם זיתים וכרמים - ""כגנת עלי נהר""; לא יהא ריחן נודף (ממצוות) - ""כאהלים נטע ה'""; לא יהיו להם מלכים בעלי קומה - ""כארזים עלי מים""; לא יהיה להם מלך בן מלך - ""יזל מים מדליו""; לא תהא מלכותן שולטת באומות - ""וזרעו במים רבים""; לא תהא עזה מלכותן - ""וירם מאגג מלכו""; לא תהא אֵימת מלכותן - ""ותנשא מלכותו"". (פ' בלק תשנ""ט)"
		"<b>רש""י ד""ה נטע ה', ...לשון אחר, כאהלים נטע ה' - כשמים המתוחין וכו'. לשון זה אינו, דאם כן היה לו לנקוד כאהלים האל""ף בחול""ם. ע""כ.</b> זה יפה, כלומר לפי הניקוד אין הכוונה־הפירוש אהלים כי אם כתרגומו, כלומר כלשונו הראשון. אך הנה בד""ה הבא (נטע ה') חוזר רש""י אל הלשון האחר שאותו שלל רק זה עתה בגלל הניקוד. וצריך עיון. (פ' בלק תשס""ו) לפי ר' וולף היידנהיים ב""הבנת המקרא"" קטע זה (""ולשון זה... הא' בחול""ם"") איננו מלשון רש""י, אלא השגת תלמיד היא זו, והמעתיק הכניסה פנימה. ולפי רד""ק בספר ""השורשים"" (שורש אהל) אין ממש בהשגת תלמיד זה."
	@22ז	"<b>רש""י ד""ה מדליו, מבארותיו. ופירושו כתרגומו. ע""כ.</b> דלי הוא הכלי שבו שואבים מים מן הבאר, ובמים הנוזלים מן הדליים יש ביטוי לריבוי המים בבארות. ובאונקלוס בא המשל - ""יסגי מלכא דיתרבא מבנוהי"" (יגדל המלך אשר ימשך מזרעו) - המשיל את ענין המלוכה למים על שם שהדרך למשוח את המלכים אצל הנהר, לסימן טוב, שתימשך שלשלת מלכותם כמים הנובעים. ראה ""באר מים חיים"". (פ' בלק תשמ""ט)"
		"<b>רש""י ד""ה ותנשא מלכותו, של יעקב יותר ויותר, שיבא אחריו דוד ושלמה. ע""כ.</b> הרי זה חוזר אל פסוק ה. לאמור: תימשך ותינשא מלכות בית יעקב יותר ויותר, ואי אפשר לומר שהכוונה למלכות שאול, שכן בעקבות כשלונו בלקיחת השלל במלחמת עמלק, הורד ממלכותו. (פ' בלק תשס""א)"
	@22יג	"<b>""...אם יתן לי בלק מלא ביתו כסף וזהב"".</b> ""ביתו"" ולא 'ביתי', מתוך ההנחה שביתו־ארמונו של המלך גדול מביתו שלו, של בלעם. (פ' בלק תשנ""ט)"
		"<b>רש""י ד""ה לעבר את פי ה', כאן לא נאמר ""אלהי"" כמו שאמר בראשונה וכו'.</b> הכוונה לדברי בלעם למעלה (כב, יח) - ""לא אוכל לעבֹר את פי ה' אלהי"". (פ' בלק תשנ""א)"
		"<b>שם. ...לפי שידע שנבאש בהקב""ה ונטרד. ע""כ.</b> כלומר, ידע שעתה הוא שנוא ומאוס מצדו יתברך. (פ' בלק תשנ""ב)"
	@22יז	"<b>רש""י ד""ה דרך כוכב, כתרגומו... ובלע""ז דישטינ""ט. כלומר, יקום מזל. ע""כ.</b> ר' משה קטן מתרגם דישטינ""ט - אחרי שנמתחה (feudre) הקשת, המיתר משתחרר והחץ נורה. זוהי הפעולה שרש""י, כפי הנראה, מתכוון לתאר. ולא ידעתי מה לזה ול""יקום מזל"". (פ' בלק תש""ס) לפי ריב""ש המשמעות היא: יקום ויתחזק מזלם של בני ישראל. כלומר כשם שהכוכב נורה כלפי מעלה כך המזל קם ומתחזק."
	@22יח	"<b>רש""י ד""ה והיה ירשה שעיר איביו, לאויביו ישראל. ע""כ. </b>כלומר שעיר תהיה ירושה לאויביה, אלו ישראל. (פ' בלק תשנ""ב)"
	@22כג	"<b>""מי יחיה משֻׂמוֹ אל"".</b> לפי אונקלוס הרי זה שם קודש (הערת הגר""א נבנצל שליט""א: אין זה מוכרח), ואילו לפי רש""י פירושו: אֵלֶּה! (פ' בלק תשנ""ו)"
		"<b>רש""י ד""ה וצים. </b>ד""ה זה אינו במקומו, וצריך לבדוק מה הסיבה לכך. (פ' בלק תשנ""ו)"
@11כה	@22א	"<b>רש""י ד""ה לזנות אל בנות מואב, על ידי עצת בלעם, כדאיתא בחלק. ע""כ.</b> מקורו במסכת סנהדרין (קו ע""א). ואכן למעלה (כד, יד) מייעץ בלעם לבלק להכניע את בני ישראל על ידי זימה (ראה רש""י שם). צריך אפוא להניח שתפקיד ההכשלה נמסר בעיקר בידי בנות מואב, והשתתפו בו גם בנות מדין. ואכן כך ב""באר בשדה"". (פ' מטות מסעי תשס""ג)"
	@22ה	"<b>רש""י ד""ה הרגו איש אנשיו, כל אחד ואחד מדייני ישראל היה הורג שניים, ודייני ישראל שמונה רבוא ושמונת אלפים כדאיתא בסנהדרין (יח ע""א). ע""כ.</b> בדפו""ר ליתא. מכל מקום, הרי זה מספר עצום - לפי חשבון פשוט 157,200, ועוד 24,000 המוזכרים במפורש, כלומר קרוב לרבע יוצאי מצרים - באי הארץ, והרי זו שואה ממש, הכל בעקבות תאוות היצר שהביא לעבודה זרה לא עלינו. (פ' בלק תשנ""ב)"
		"כעת ראיתי את דברי הרמב""ן על אתר. לדבריו, חלילה לומר שמתו רבים כל כך (רבע מכל ישראל), וזאת משני טעמים: (א) אין דנים דיני נפשות בדיין אחד, אלא בסנהדרין של עשרים ושלושה. (ב) כיצד יתכן שההרוגים היו רבים כל כך, הלא הפקודים שבפרשת פינחס חסרו רק אלף שמונה מאות ועשרים מהמנין הקודם, ולא מסתבר שבמשך ארבעים השנה שבין מנין למנין התרבו יותר מט""ו רבוא? לכן מפרש רמב""ן שמשנצמדו ישראל לבעל פעור יצא הקצף מלפני ה' והחל הנגף. ואז אמר ה' למשה, שיצווה את השופטים לשפוט את הנצמדים, וכאשר נאספה כל העדה אל פתח אוהל מועד לקיים את דבר ה', בעוד הנגף נוגף בהם, העז זמרי להתקרב אל המדינית (בכך התכוון למנוע את השופטים מלדון את הנצמדים). התחילו משה ואהרן לבכות על כך שכל העדה נתונה בסכנת המגפה, ואז עמד פינחס ועשה דין בזמרי ובמדינית, ובכך עצר את המגפה. עם עצירת המגפה לא נידון אף אחד מהנצמדים, כי ה' אמר: ""והוקע אותם וגו' וישֹׁב חרון אף ה' מישראל"", וכיון שחרון אף ה' שב, אין הכתוב מציין שהשופטים אכן שפטו. מאוחר יותר, לפני שעברו את הירדן, השמיד ה' את אלו הנצמדים, וזהו שכתוב: ""כי כל האיש אשר הלך אחרי בעל פעור השמידו ה' אלהיך מקרבך. ואתם הדבקים בה' אלהיכם חיים כלכם היום"" (דברים ד, ג-ד). עיין שם עוד. (פ' בלק תשס""ג) וראה מש""כ להלן (כו, א)."
	@22ו	"<b>""ויַּקרֵב אל אֶחיו את המדינית"".</b> ואילו להלן (לא, טז) - ""הן הנה (בנות מואב) היו לבני ישראל בדבר בלעם"" וגו'. הרבה יש לעיין בתפקידי המדינים בפרשה זו. על כל פנים ברור שזמרי בחר להציג בפני הציבור מדינית ולא מואבית, כפי שהיה צפוי, כי רק כך הוא יכול להבליט את זכותו כביכול לקחת אישה זרה - כמו צפורה אשת משה שבת מדין היתה, וכדברי רש""י ד""ה לעיני משה. (פ' בלק תשס""ג)"
		"<b>רש""י ד""ה לעיני משה, אמר לו... אם תאמר אסורה, בת יתרו מי התירה לך וכו' (סנהדרין פב ע""א). ע""כ.</b> קשה לי: כלום לא ידע נשיא בישראל, אף אם דמגוג הוא, את ההבדל בין לפני מתן תורה ואחריו? (פ' בלק תשנ""ב)"
		"<b>רש""י ד""ה והמה בכים, נתעלמה ממנו... בעגל עמד משה כנגד ששים רבוא וכו'.</b> לולא דמסתפינא, הייתי אומר בפשטות, שההבדל הוא בכך, שכאן יש משום התקפה אישית על משה רבנו ע""ה, ואחרי ארבעים שנה של מנהיגות, אולי מותר לומר, שְׁרפו ידיו משהותקף כך. (פ' בלק תש""ס)"
	@22ז	"<b>רש""י ד""ה וירא פינחס, ראה מעשה ונזכר הלכה. אמר לו למשה, מקובלני ממך וכו'.</b> מקורו בגמרא בסנהדרין (פב ע""א). וראה ""שפתי חכמים"" (אות ח): ואם בא הקנאי ליטול רשות מבית הדין, אין מורין לו אף על פי שהוא בשעת מעשה וכו' (ראה רמ""א חו""מ תכה, ד). ואם כן קשה, הרי פינחס ביקש ליטול רשות ממשה רבנו ע""ה, ולמה אפוא אמר לו: קריינא דאיגרתא וכו'. (פ' פינחס תשנ""ז) לשאלה זו נדרשו ראשונים ואחרונים על מסכת סנהדרין (פב ע""א). לפי הר""ן בחידושיו, פינחס לא נמלך במשה, אלא הזכיר שמועתו בפניו, ומשה מצידו לא התכוון להורות הוראת מורה הוראה. ועוד: יתכן שמחמת המגפה, לא היתה שהות להניח לקנאים לקנא, ומשה רמז לפינחס שיש כאן הוראת שעה לשם הפסקת המגיפה. לפי ה""ערוך לנר"" לא בא פינחס להמלך במשה על עצם דין ""קנאין פוגעין בו"", אלא מסופק היה אם מותר לו לקנא לה' בהיותו כהן. משה רבנו השיב לו בחיוב כיון שידע ברוח קדשו שעתיד להתרחש לו נס ולא ימותו זימרי והמדינית כל עוד פינחס נוגע בהם. ובעל ""סנהדרי קטנה"" כתב: יש לומר דדווקא אם הקנאי אינו יודע הדין, ובא לימלך מחמת חסרון ידיעתו, הוא דאין מורין לו כן, אבל פינחס היה יודע הדין, רק דהיה מתיירא לבל יהיה כמורה הלכה בפני רבו. לזה נתן לו משה רבנו ע""ה רשות, שמוחל על כבודו (הראני הרב איתן שנדורפי שי')."
		"<b>שם. ...מקובלני ממך - קנאין פוגעין בו וכו'. </b>הלכה זו חריגה מאוד. מי מזכה בתואר ""קנאי"", וכיצד ניטלה רשות ההענשה מבית הדין ונמסרה לאלה אשר לעיניהם נעשית העבירה? בשאלות אלה הרהרתי עתה, אחר שתמיד ראיתי במעשה פינחס דבר עילאי. (פ' בלק תשס""ו) על דין חריג זה כתב הגאון הרב שאול ישראלי זצ""ל בספר ""מזכרת"" - קובץ תורני לזכרו של הגרי""א הלוי הרצוג (עמ' 273): יש להעיר בנוסח ההלכה ""קנאים פוגעים בו"", שלא נאמר בסתם שכל הרואה פוגע בו, ומהו שהדגישה ההלכה וייחדה כאילו פעולה זו רק לקנאים, ומי הם שראויים להגדרה זו? כמו כן הלשון ""פוגעים בו"" שאין משמעותו הטלת חובה, אלא מעין סיפור עובדא שקנאים עושים מעשה כזה, גם זה צריך תלמוד."
		"ולזאת נראה, שאין זה דין כללי לכל איש מישראל הרואה, וכן אין בזה מעין מתן הוראה, שהרי כנ""ל אין מורין כן. אלא פירוש הדברים כך הוא: העבירה מצד עצמה אינה מחייבת לא מיתת בית דין לאחריה, ואף לא חובת תגובה בשעת מעשה. ולא באה ההלכה אלא לומר, שאלה יחידי סגולה שקנאת ה' בלבם, והם מרגישים בכל גודל התיעוב שבמעשה זה, והתוצאות העגומות הבאות בעקבותיו, כפי שביאר הרמב""ם שם (הלכות איסורי ביאה יב, ז-ח) עד שמרוב כאב אינו יכול להפליג על רגשותיו, והוא בא בעידנא דריתחא בהתחמצות הלב לפגוע בעושה התועבה, אומרת ההלכה שאין עליו חובה לעשות מאמץ נפשי להתגבר על רגשותיו, ולרסן עצמו בכח הבחירה החופשית שניתנה לאדם מאת הבורא, אלא הרשות בידו לתת חופש לרגשותיו ולפגוע בבועל."
		"תוכן הדברים, שאין ההלכה באה להכתיב לאדם את הפעולה, כי אם אין הדבר נובע מרגש חילול הקודש שהוא מרגיש מצד עצמו, אז באמת הפעולה אסורה וה""ז כשופך דמים, כיון שאין דין מות על עבירה זו. ועל כן אילו רק מכח ההלמ""מ הוא בא לעשות זאת ולא מכח דחיפתו הפנימית, הרי זה בניגוד להלכה. שאין ההלכה באה לעורר האדם לפעולה, אלא רק מאשרת את הפעולה שבאה לו לאדם מתוך רגשותיו הפנימיים העצמיים."
		"ועל כן מובן הניסוח המדוקדק ""קנאים פוגעים בו"", שרק זה שראוי לשם ""קנאי"", שקנאת ה' בוערת בלבו והיא היא המעוררת אותו לפעולה, ולא מכח הדרכה מלמעלה, אלא מכח דחיפתו הפנימית הוא בא לפגוע בעושה התועבה, כלפיו הוא שההלכה מאשרת הפעולה."
		"ומובן למה ""אין מורין כן"", שהרי הכוונה על פעולה שנעשית דווקא לא מצד הוראה, וכל שאינו נדחף לזה מצד עצמו, ההוראה היא באמת שלא לעשות כן. עד כאן דבריו הנפלאים."
	@22ח	"<b>""איש ישראל... איש ישראל"".</b> תמוהה בעיני ההדגשה היתרה על היות זמרי בן־סלוא ""איש ישראל"", פעמיים בזה אחר זה, באותו הפסוק, והרי די היה לומר בשנייה - אותו, שהרי לכאורה די לציין את ישראליותו פעם אחת בלבד. ושמא זה בא ללמד שגם מחלל שם שמים ברבים ישראל הוא? תימוכין לאפשרות זו אפשר אולי למצוא בדברי רבי אלעזר (סנהדרין מד ע""א) - ""ויתפלל"" - לא נאמר אלא ""ויפלל"" (תהלים קו, ל), מלמד שעשה פלילות עם קונו - בא וחבטן לפני המקום. אמר לפניו, רבונו של עולם! על אלו יפלו עשרים וארבעה אלף מישראל, דכתיב (כה, ט) ""ויהיו המתים במגפה ארבעה ועשרים אלף"". ע""כ. והרי כ""ד אלף אלה היו מבני שמעון שזנו עם בנות מואב, ואף על פי כן נכנס פינחס בריב עם קונו בגינם. (פ' פינחס תשמ""ז)"
		"ושמא באה הדגשה יתרה זו כדי להבליט את העוול שבמעשהו - ישראל ומדינית! (פ' מטות מסעי תש""ן)"
		"ועוד: בפסוק ו נאמר ""איש מבני ישראל"". וקשה לי: לכאורה ""איש ישראל"" הוא תואר מכובד, ולמה אפוא משנה הכתוב מפסוק ו לפסוק ח, ואף חוזר על תואר זה בריש פרשת פינחס (בפסוק יד)? (פ' בלק תשמ""ח)"
		"<b>אור החיים ד""ה וידקר את שניהם.</b> לשאלה על פי איזו הלכה הרג פינחס את האשה המדינית על אף שאינה חייבת מיתה בעבירה זו (כי היא בבחינת ""קרקע עולם""), עונה ""אור החיים"" הק' בלשון אפשר - שפינחס הרגה כדין בהמה שהורגים אותה אם נעשתה באמצעותה עבירה (ראה ויקרא כ, טו). והנה לפי רמב""ן להלן (לא, ו) דבר זה פשוט כדין תורה (להריגת נשות מדין כולן), בלא ""אפשר"", וקצת תמוה שלא הסתמך על רמב""ן. (פ' מטות תשנ""ב)"
	@22י	"רק עתה, בלימוד שיטתי של דברי רשב""ם, שמתי לב שאינו אומר מאומה לפרשת פינחס כולה. (פ' פינחס תשנ""ו) ובמהדורת ""חורב"" העיר ר' מאיר יצחק לוקשין: פירוש רשב""ם על פרשת פינחס אינו בידינו וחבל על דאבדין. הערת ר' זאב נוימן שי': במהדורת ראזין שהוציא לאור הרב ברומברג (עמ' קצג) הביא דברי ""דעת זקנים מבעלי התוספות"" ובהם ציטוט מדברי רשב""ם על פרשת פינחס (פסוק יג בפרקנו)."
	@22יא	"<b>רש""י ד""ה פינחס בן אלעזר בן אהרן הכהן, לפי שהיו השבטים מבזים אותו וכו'.</b> ושואל בעל ""דבק טוב"": והרי בפרשה (לעיל כה, ז) גם כן קראו כן, ומה שנא הכא דפירש רש""י כן? ויש לומר דבשאר מקומות אין להקשות, כי דרך הכתוב ליחס הצדיק, אבל כאן באמירת הקב""ה אל משה קשה למה האריך הכתוב, וכי משה לא ידעו? אלא לפי שהיו השבטים מבזים אותו וכו'. (תשמ""ז)"
		"וראה הערת ר' אברהם ברלינר על אתר, וראה דברי רש""י בספר שמות (ו, כה ד""ה מבנות פוטיאל) ודברי ""שפתי חכמים"" שם (אות ט). ומה שכתבתי שם על פסוקים כג ו־כה. (תשנ""ג)"
		"לפי דברי רש""י שם יוצא שאלעזר נשא לאשה את אחות דודתו, אחות אשת משה רבנו ע""ה, דודו. (פ' פינחס תשנ""ה, באווירון מפריס הביתה)"
	@22יב	"<b>""לכן אמֹר"".</b> לא נאמר למי לומר. ויונתן בן עוזיאל מתרגם: אימר ליה. כלומר לפינחס. וכך מבואר גם ב""העמק דבר"" על אתר: לך לפינחס להגיד ישרו ושכרו. אבל רמב""ן כתב: וציוהו שיודיע לישראל שהוא כהן לעולם. (פ' פינחס תשס""ד)"
	@22יג	"<b>""והיתה לו ולזרעו אחריו ברית כהֻנת עולם"". </b>וזה שהרג את הנפש, אינו פוסל אותו לכהונה, שהרי הרג קודם היותו כהן. כן נראה לעניות דעתי. (פ' פינחס תשנ""ז) וראה חזקוני לפסוק יב שכתב: בריתי שלום - דואג היה פן יפסיד כהונתו דאמרינן ""כהן שהרג את הנפש - לא ישא את כפיו"", עד שהבטיחו הקב""ה הואיל והרציחה לשם שמים היתה, כמו שמפרש והולך. ע""כ. והמלבי""ם לפסוק יב כתב: ומפני שאמרו שכהן שהרג את הנפש נפסל מעבודה הבטיח לו הכהונה. ע""כ. והרי תשובתו של הגאון הרב אפרים ביליצר בשו""ת ""יד אפרים"" (חלק אורח חיים סימן ה):<FJ> הנני להשיב על הערתו היקרה שהעיר איך עביד פינחס עבודה בבית המשכן ומקדש, הלא קיימא לן ""כהן שהרג את הנפש אפילו שוגג - לא ישא את כפיו"" (עיין ב""שולחן ערוך"" אורח חיים קכח, לה), וכל שכן לעבוד עבודה. עכ""ל."
		"(א) הנה עיין בהגהות מיימוניות (רמב""ם הלכות תפילה טו, ג סק""א) שכתב בשם ראבי""ה, דההיא דווקא בכהן שהרג את הנפש במפורסם להרוג, ובמפורסם שמועד לכך, וכן כתב רבנו שמחה (בעל ""אור שמח"") דלא איירו אלא בעומד במרדו. עיין שם. ואם כן לא קשה מפינחס."
		"(ב) עיין בתוספות (סנהדרין לה ע""ב ד""ה שנאמר) שהעלו בתירוצם דדווקא לנשיאת כפיים פסול הכהן, אבל לעבודה - כשר. עיין שם. מעתה שפיר היה כשר לעבודה וגם נשיאת כפים לא הוי רק חומרא בעלמא. ועוד: דכתבו בתירוץ השני, דשאני נשיאת כפיים, שהרג בידו, ו""אין קטיגור נעשה סניגור"". עיין שם. וזה לא שייך בפינחס, דאדרבה, על ידי זה עצר המגיפה ולא היה קטיגור, רק סניגור. עיין שם."
		"ובאמת לא נמצא ברמב""ם שכהן פסול לעבודה בהרג נפש. ועוד: הלא בפירוש איתא בפרק ז דבכורות (משנה ז) - ""אלו כשרין באדם ופסולין בבהמה וכו' ושהמית את האדם"". עיין שם. הרי כשר לעבודה. יעויין שם ב""תוספות יום טוב"" ודו""ק."
		"(ג) נראה לעניות דעתי דגזירת הכתוב היא, דכהן שהרג את הנפש לא ישא כפיו, אבל ישראל שהרג את הנפש ואחר כך נעשה כהן - מותר לישא כפיו, והיינו פינחס, שלא נתכהן עד שהרג לזמרי, אם כן בשעה שהיה כהן לא הרג את הנפש ושפיר מותר אפילו לישא כפיו. ע""כ."
	@22יד	"<b>רש""י ד""ה נשיא בית אב לשמעוני, לאחד מחמשת בתי אבות שהיו לשבט שמעון. ע""כ.</b> קצת קשה לי: למה הכתוב מצמצם כאן את נשיאותו של זמרי, והרי זה בניגוד לגמרא (סנהדרין פב ע""ב) שזמרי בן סלוא הוא שלומיאל בן צורישדי, ואם בא הכתוב להודיע שבחו של פינחס שקינא לאלקיו למרות העובדה שהאיש המוכה היה נשיא, כביאורו השני של רש""י, מוטב היה להזכיר דברי הגמרא הללו, לפיהם לא היה רק נשיא של אחד מבתי האב של השבט, אלא נשיא על השבט כולו. מה גם שרש""י עצמו (בריש הפרשה, פסוק יא, ד""ה פינחס וכו') קורא לו לזמרי בן סלוא ""...והרג <b>נשיא שבט מישראל</b>"", חרף האמור בפסוקנו. (פ' פינחס תשנ""ג, תשנ""ד, תשנ""ט)"
		"וראה מהרש""א למסכת סנהדרין (שם). לדבריו, בנוסף להיותו נשיא אחד מבתי האב של השבט, היה זמרי בן סלוא גם נשיא של השבט כולו. ומבואר ב""משכיל לדוד"" שחס הכתוב על כבודו של שבט שמעון ולכן לא פירסם שהיה נשיא השבט כולו (לכל בית אב היה נשיא משלו והגדול שבהם היה נשיא על כל השבט). וראה דברי ""שפתי חכמים"" (אות ט). (פ' פינחס תשס""ג)"
		"כשהקשיתי את הקושי הנ""ל כשהיינו בשבת אצל רוני ודינה שי', שאלו עדו ואתי על עצם דבר שינוי השם, שהרי לא מצינו שינוי שם במקרא (מוחלט כזה), ומה גם שינוי שם האב. על כך מצאתי תשובה למחרת - השם הראשוני מכיל את שמותיו יתברך - הן שם האב הן שם הבן - ולא ראוי ששם כזה יהא קשור למעשה פומבי שכזה, ועל כן צריך היה לשנותו. (פ' מטות מסעי תשס""ב) וראה דברי רבי יוחנן במסכת סנהדרין (שם). לדבריו, חמישה שמות של גנאי ניתנו לשלומיאל בן צורי שדי בעקבות מעשהו השפל. עיין שם."
	@22טו	"<b>רש""י ד""ה ושם האשה המכה וגו', להודיעך שנאתן של מדינים, שהפקירו בת מלך לזנות כדי להחטיא את ישראל. ע""כ.</b> ראה ""שפתי חכמים"" (אות כ) שכתב: ""מקשים העולם, מנא ליה דמשום שנאתן, דלמא דעתן היה להחטיא אותם כדי שתסור השכינה מישראל, כי היו מתייראים מישראל?"". ולעניות דעתי הדבר פשוט - עצתו של בלעם לבלק היתה ""אלהיהם של אלו שונא זימה"" וכו' (רש""י ד""ה לכה איעצך, למעלה כד, יד) כלומר להפקיר את בנות מואב, ואמנם כך עשה (ראה כה, א). והנה מדגיש הכתוב (כה, ו, יד, טו) שזו שזינתה עם זמרי - מדינית היתה, כלומר בת עַם אשר לא היה לו ולא כלום עִם ישראל. וכיוון שהכתוב כאן אף פירט את ייחוסה, שבת מלך היתה, ודאי שלא היה זה אלא מתוך שנאה ולא מתוך פחד. (פ' פינחס תשמ""ז)"
	@22יז	"<b>""צרור את המדינים"" וגו'.</b> כלומר מדינים היו צוררים לכם, לכן אתם תהיו צוררים להם. צו זה מסתיים בפסוק הבא (פסוק יח), ואין שום ביצוע (לא נקבע שום זמן למלחמה במדין) והדברים תלויים ועומדים. ובעוד כאן הכוונה רק להבחין בין המדינים, שיש לצרור אותם, למואבים, שעליהם נאמר ""אל תצר את מואב ואל תתגר בם מלחמה"" (דברים ב, ט), להלן (לא, ב) בא ציווי עם ציון זמן ""נקֹם נקמת בני ישראל מאת המדינים אחר תאסף אל עמיך"". (פ' פינחס תשנ""ח) הערת הרב איתן שנדורפי שי': וראה חזקוני על אתר שכתב מעין זה וביאר מדוע בכל זאת נכתב ציווי זה גם כאן, וזו לשונו: אין זה ציווי לאלתר, שהרי בפרשת מטות, בשעת המעשה, נצטוו, אלא ליישב דעתן מענין המגפה שהיתה על ידי מדין, נכתב כאן. ע""כ."
	@22יח	"<b>רש""י ד""ה כי צררים הם לכם וגו' על דבר פעור, ...מפני רות שהיתה עתידה לצאת מהם וכו'.</b> קצת קשה לי: אם משום זה, כלום אין בידו יתברך לדאוג להצלת אבותיה כדי שאמנם תיוולד? והרי מלחמה־צרירה אינה מלחמת השמדה כמו לגבי ז' העמים? ועוד: לשונו של רש""י - ""ואת מואב לא ציוה להשמיד"" קשה לי, הרי נאסר להם במפורש לעשות מלחמה במואב - ""אל תצר את מואב"" (דברים ב, ט), ובוודאי לא נתחדש איסור זה רק שם. (פ' פינחס תשנ""ו)"
		"וראה קושיית עולא המובאת בגמרא (בבא קמא לח ע""א): נאמר בספר דברים (ב, ט) ""ויאמר ה' אלי (אל משה) אל תצר את מואב ואל תתגר בם מלחמה"", כלומר לולא ציווי ה' היה משה נלחם בהם, וזה קשה: וכי מה עלה על דעתו של משה לעשות מלחמה שלא ברשות (עם מואב)? אלא נשא משה קל וחומר בעצמו. אמר, ומה מדינים שלא באו (להלחם עם ישראל מעצמם) אלא לעזור את מואב, (ובכל זאת) אמרה תורה ""צרור את המדינים והכיתם אותם"", מואבים עצמן (שהתחילו בקלקול ושכרו את בלעם), לא כל שכן. אמר לו הקדוש ברוך הוא (למשה), לא כשעלתה על דעתך עלתה על דעתי, שתי פרידות טובות (שתי נשים צדקניות) יש לי להוציא מהן (מאומות אלו) - רות המואביה ונעמה העמונית (שמהן תצא מלכות בית דוד). (פ' ואתחנן תשמ""ז) וראה ""פני יהושע"" (שם ע""ב ד""ה בגמרא). לדבריו, אף שבתורה (דברים ב, ט ו-יט) נאמר טעם אחר לאיסור המלחמה במואב ועמון, לפי שנתנם הקב""ה נחלה לבני לוט, מכל מקום לאחר שמואב התגרו בישראל והזמינו את בלעם לקלל את ישראל, הותר לישראל להלחם בהם אף שיקבלו את ארצם בנחלה. לכן הוצרכו חז""ל להביא טעם נוסף לאיסור המלחמה, והוא שעתיד ה' להוציא מעמון ומואב שתי נשים צדקניות. ואמנם מטעם זה לבד לא היה ה' אוסר להלחם בהם, שהרי הרבה אומות יצאו מהן גויים גדולים וחשובים ולא נאסר על ישראל להלחם בהן. ואף שכאן מדובר על מלכות בית דוד, יכול היה הקב""ה להתיר את המלחמה ולהשגיח שאותן משפחות מהן עתידות הצדקניות לצאת, ינצלו. על כרחנו עיקר טעם האיסור הוא שייכות נחלתם לבני לוט, ואף שהפסידו מעלה זו משהתגרו בישראל, מכל מקום הועילה זכותן של אותן צדקניות שלא יזכר לעמון ומואב עוון זה עד שיצאו מהם אותן צדקניות."
@11כו	@22א	"<b>""ויהי אחרי המגפה"". </b>הכתוב רואה במגפה המוזכרת בסוף פרשת בלק (המגפה שבאה בעקבות החטא בבעל פעור, ומספר הניגפים היה עשרים וארבעה אלף) נקודת זמן היסטורית חשובה, ומכאן קשה לכאורה על הירושלמי (סנהדרין פ""י, הל""ב) שרש""י רומז לו למעלה (כה, ה). שהרי, אם אמנם כדברי הירושלמי, הרי מלבד המתים במגפה, הומתו שם על ידי <b>בתי הדין </b>של ישראל, למעלה מרבע הגברים הולכי המדבר, <b>פי שבעה ממתי המגפה</b> (מאה חמישים ושבעת אלפים ומאתים), ואותם אין הכתוב מזכיר כלל, וראה מה שכתבתי שם. ושמא זה משום שאלה מתו בידי אדם ואלה - בידיו יתברך? וראה להלן (פסוק נו), שלא מתי המגפה ולא הרוגי בית דין השפיעו על מספרם של יוצאי צבא ישראל סמוך לאחר מכן. (פ' פינחס תשס""ג)"
		"<b>רש""י ד""ה ויהי אחרי המגפה, משל לרועה וכו'. דבר אחר, כשיצאו ממצרים ונמסרו למשה וכו'.</b> מפקד זה נערך בערבות מואב, על יד ירדן ירחו, במקום בו חנו ישראל לפני שעברו את הירדן. מטרות המפקד לא צויינו בתורה במפורש. רש""י מביא שני נימוקים, ולא ידעתי למה צריך רש""י לשני נימוקים אלה, והרי יש טעם פשוט יותר למנייה זו, והוא סדר ההתנחלות המובא להלן (פסוק נג ואילך). ואולי אין דברי רש""י כאן אלא לדעת רבי יאשיה (בבא בתרא קיז ע""א) הסובר שליוצאי מצרים נתחלקה הארץ, כלומר שלא היה צורך במנייה זו לעניין ההתנחלות. (פ' פינחס תשל""ב)"
		"וראיה לדעתי שהמנייה היתה בקשר להתנחלות היא האמור להלן (פסוק סב) ""...כי לא התפקדו... כי לא נִתן להם נחלה בתוך בני ישראל"", וראה שם רש""י (ד""ה כי לא נתן להם נחלה), וראה שם דברי ""שפתי חכמים"" (אות כ) וראה מה שכתבתי שם, וראה רש""י להלן (פסוק נג). (פ' פינחס תשנ""ו)"
		"ועוד: באשר לטעם הראשון, הרי יותר פשוט לספור את המתים. (פ' פינחס תשנ""ו)"
	@22ג	"במפקד זה (בשונה מן המפקד שבפרשת במדבר - למעלה א, ד-יז) לא נטלו הנשיאים חלק. לא מצאתי טעם לדבר אלא ב""משך חכמה"" על אתר. לדבריו, העובדה שנשיא שבט גרם לנפילת עשרים וארבעה אלף מישראל, פסלה את כל הנשיאים ממדרגתם. וזה קצת קשה: למה יבא הקצף על הנשיאים כולם בעוון היחיד? (פ' פינחס תשנ""ח) לשאלה זו נדרש בעל ""אזנים לתורה"" על אתר, וכה דבריו: והטעם לזה לא רק משום שאחד מן הנשיאים ""עשה מעשה זמרי"", שאי אפשר שנשיא אחד יחטא ועל כל הנשיאים יקצוף ה'! אלא מפני ש""התחילו השבטים כולם מבזין אותו (את פינחס): הראיתם בן פוטי זה שפיטם אבי אמו עגלים לעבודה זרה והרג נשיא שבט מישראל"" (סנהדרין פב ע""ב), הרי שכבוד הנשיאים היה גדול בעיניהם מכבוד שמים. ולפיכך לא שיתף הקב""ה את הנשיאים במנין זה, למען דעת שבמקום שיש חילול השם אין חולקין כבוד לנשיא, ומצוה להורגו אם הוא מורה לעם לעבור על דברי תורה, ובפרט אם הוא מחזיק ידי עוברי עבירה. ע""כ. (הראני הרב איתן שנדורפי שי')"
	@22ה	"<b>""ראובן בכור ישראל"".</b> כאן הכתוב מקדים את ראובן ואף מדגיש את בכורתו, ולא מונה את השבטים לפי סדר המסעות. טעם הדבר הוא לכאורה משום שכאן מדובר לקראת הירושה־ההתנחלות, וכדברי ""העמק דבר"" על אתר. (פ' פינחס תשנ""ח)"
		"<b>""חנוך משפחת החנֹכי"" וגו'.</b> ""חנוך"" בלא למ""ד, וכן ""תולע"" (פסוק כג), ""איעזר"" (פסוק ל), ""אשריאל"" ו""שכם"" (פסוק לא), ""ושמידע... וחפר"" (פסוק לב). וראה פסוק מ. וקשה למצוא שיטה בזה. (פ' פינחס תשס""א) וראה ""העמק דבר"" על אתר."
		"<b>רש""י ד""ה משפחת החנכי, לפי שהיו האומות מבזין אותם וכו'.</b> כלומר הכתוב מאריך כאן בהזכרת שם כל משפחה פעמיים: תחילה בשמה העיקרי, ואחר כך בתוספת ה""א ויו""ד בראש התיבה ובסופה, כדי להעיד על כל משפחה ומשפחה שאין בה פגם. אולם ראה דברי רמב""ן בספר בראשית (יב, י) שכתב: ""...והמצרים ירעו להם ויקחו מהם הנשים"" וכו'. (פ' ראה תש""ס)"
		"וקשה לי: אריכות זו, מקומה במנין הראשון, כגון למעלה (ג, כא) לגבי בני לוי, ולא עכשיו, ארבעים שנה מאוחר יותר, ושם אין דורשין כן. (פ' פינחס תשנ""ב)"
		"וראה ""כלי יקר"" על אתר המשיב על השאלה - רק עכשיו, משנכשלו בבנות מואב - הפכו לחשודים על העריות גם למפרע. (פ' פינחס תשנ""ז)"
		"ועדיין קשה: לכאורה סימן מובהק הרבה יותר לטהרת משפחות בני ישראל הוא הנאמר למעלה (ב רש""י ד""ה לבית אבתם) ""על שבט האב יתייחסו, ולא אחר האם"", כי אילו היה חשש כלשהו בנדון, לא היה מקום להתייחסות אחר האב. (פ' פינחס תשנ""ו)"
		"ועוד: אונקלוס מתעלם לגמרי מן האותיות יו""ד וה""א שנתוספו כאן לשמות, וממילא גם מתעלם מדברי המדרש (שיר השירים רבה ד, יב) היפים שרש""י מביא. (פ' פינחס תשנ""ז) הערת ר' רפאל בנימין פוזן שי': הואיל ושם פרטי לא יבוא בארמית ביידוע או בתוספת יו""ד הכינוי, הוצרך לתרגם ""מִשְׁפַּחַת<b> הַחֲנֹכִי</b>"" - ""זַרְעִית<b> חֲנוֹךְ</b>"", ""אֵלֶּה מִשְׁפְּחֹת <b>הָראוּבֵנִי</b>"" (פסוק ז) ""זַרְעֲיָת<b> רְאוּבֵן</b>"" וכן בכל הפרק, אף על פי שהפסיד בכך דרשת חז""ל המובאת ברש""י. ובדפוסים מצויים השתבשו בכמה מן השמות והוסיפו בהם יו""ד ולפעמים גם ה""א, כגון ""מִשְׁפַּחַת הָאַרְדִּי... מִשְׁפַּחַת הַנַּעֲמִי"" (פסוק מ) שתרגמוהו ""זַרְעִית <b>הָ</b>אַרְדִּ<b>י</b>... זַרְעִית נַּעֲמִ<b>י</b>"". ואולם הנוסח הנכון הוא: ""זַרְעִית <b>אַרְדְּ</b> ... זַרְעִית <b>נַעֲמָן</b>"", וכן ""לַאֲרוֹד זַרְעִית <b>אֲרוֹד</b>"" (פסוק יז) ""לְפֻוָּה זַרְעִית <b>פֻּוָּה</b>"" (פסוק כג) (ולא: אֲרוֹדִי, פּוּנִי), כהערת המפרשים (יא""ר, ""אוהב גר"" ו""מרפא לשון""). (מתוך ספר ""פרשגן"" - ביאור חדש לתרגום אונקלוס - בכתיבה)"
		"<b>שם. ...אבל ב""ימנה"" לא הוצרך לומר ""משפחת הימני"", לפי שהשם קבוע בו, יו""ד בראש וה""א בסוף. ע""כ. </b>קשה לי: איזו משמעות יש לאותיות אלה כשהן חלק אינטגרלי של השם? (פ' פינחס תשנ""ו)"
	@22ז	"<b>""אלה משפחֹת הראובני, ויהיו פקדיהם שלשה וארבעים אלף ושבע מאות ושלשים"".</b> תמוה שרק באחד משבטי י־ה נמנו עשרות, בעוד שאצל האחרים הספירה מסתיימת במאות. (פ' פינחס תשנ""ט) וראה מש""כ למעלה (ד, לו)."
		"<b>""...ויהיו פקדיהם שלשה וארבעים אלף"" וגו'.</b> ""<b>ובני פלוא אליאב. ובני אליאב נמואל"" וגו'.</b> לפי סדר הפסוקים אין בניהם של הללו כלולים במספר בני ראובן שבפסוק ז, ולכאורה זה קשה. (פ' פינחס תשנ""ה) לשאלה זו נדרש הרב זלמן סורוצקין בספרו ""אזנים לתורה"" וכתב: בכל מקום שהכתוב מספר סיפור צדדי (כמו ביהודה, שער ואונן מתו בארץ כנען, או במנשה, שלצלפחד לא היו בנים כי אם בנות) יש לסיפורים האלה שייכות אל מספר הנוחלים במשפחה, ולפיכך נאמרו קודם פקודי השבט (היינו שמיתת ער ואונן היתה סיבה למעט מספר נוחלי הארץ משבט יהודה, ובמנשה, שקבלו בנות צלפחד את נחלת אביהם). ואם גם הסיפור של דתן ואבירם בא כאן לסיבה זו, היו הכתובים האלה באים לפני מספר הפקודים לשבט ראובן, ומכיון שבאו באחרונה, סימן שיש לסיפור בליעת דתן ואבירם בפרשת הפקודים משמעות אחרת. היינו שהואיל ושלמית בת דברי, אשת דתן, ילדה את המקלל מהנוגש המצרי, ויש מדרשות, שהיא היתה המתחלת שרמזה לו בעיניה, ולפיכך הוציא את דתן לעבודה, ושב אל ביתו ובא אליה (עיין שמות ב, יג; ויקרא כד, י), אפשר שיעלה על הדעת שגם שאר בני דתן אינם שלו, ואיך נאמר ""לפלוא משפחת הפלאי""? איך העיד השם י""ה גם על דתן ואשתו שאינם נואפים? לפיכך בא כאן הסיפור הזה, להודיע שדתן ואבירם עם הנשים והטף ירדו חיים שאולה ואינם בשעת המנין של ערבות מואב בכלל משפחת ""הפלאי"" כי לא נשאר מהם זכר (ולא כער ואונן, שיהודה הקים להם 'שם', ופרץ וזרח נקראים על שם ער ואונן. ולא כצלפחד, שהניח לכל הפחות בנות). ע""כ."
	@22ט	"<b>""...הוא דתן ואבירם... אשר הצו על משה... בעדת קרח בהצֹּתם על ה'"". </b>מכאן קצת קשה על דברי רש""י למעלה (טז, א - ריש פרשת קרח, ד""ה ודתן ואבירם) שכאילו הם טפלים לקרח, והרי מפסוקנו משמע להיפך, וראה מה שכתבתי שם. (פ' פינחס תשנ""ז)"
		"<b>רש""י ד""ה אשר הצו. ד""ה בהצותם. ד""ה הצו.</b> הרי זו דוגמא בולטת לשיטת רש""י לבאר תחילה את העניין־ההקשר, ורק אחר כך את המילים הקשות. (פ' פינחס תשס""ג)"
	@22י	"<b>""ותפתח הארץ את פיה ותבלע אֹתם ואת קרח"" וגו'. </b>דברי תורה עניים במקומם וכו'. בפרשת קרח לא מסופר כיצד מת קרח. (פ' פינחס תשס""ב) וראה מש""כ למעלה (טז, כט)."
	@22יא	"<b>רש""י ד""ה ובני קרח לא מתו, ...לפיכך נתבצר להם מקום גבוה בגיהנם וישבו שם. ע""כ.</b> מקורו בסנהדרין (קי ע""א), ומסתבר שצריך לפרש - לא מתו עם מתי קרח ועדתו, ובוודאי שאין לומר שיושבים עד היום הזה כמו קרח ועדתו. (פ' פינחס תשמ""ט, תשנ""ז) הערת הגר""א נבנצל שליט""א: שהרי עלו משם ואמרו מזמורי תהלים ויצאו מהם אלקנה ושמואל ועוד."
	@22יג	"<b>רש""י ד""ה לזרח, ...ומבני לוי נפלו ארבע משפחות... והרביעית לא ידעתי מה היא וכו'.</b> הקביעה שנפלו ארבע משפחות מבני לוי, מקורה בירושלמי (סוטה פ""א, ה""י), ואין מפורש שם מי הן ארבע המשפחות. רש""י מעיר שלא מצאנו שנחסרו מהם אלא שלוש, והרי פירוט משפחות בני לוי ושלוש המשפחות שנחסרו מהן: בני לוי היו שלושה: גרשון, קהת ומררי (בראשית מו, יא). בשבט לוי - בשונה משאר השבטים - מונה הכתוב את בני הבנים כראשי משפחות, ולא רק את הבנים עצמם. דהיינו, בניהם של גרשון קהת ומררי נחשבים כולם כראשי משפחות לוי, כמו שנאמר למעלה (ג, יח-כ) ""ואלה שמות בני גרשון למשפחֹתם <b>לבני ושמעי</b>. ובני קהת למשפחֹתם <b>עמרם ויצהר חברון ועזיאל.</b> ובני מררי למשפחֹתם <b>מחלי ומושי</b>, אלה הם משפחֹת הלוי לבית אבֹתם"", ואילו במנין המשפחות שבפרשתנו נאמר (להלן פסוק נח) ""אלה משפחֹת לוי, משפחת <b>הלבני</b>, משפחת <b>החברֹני</b>, משפחת <b>המחלי</b>, משפחת <b>המושי</b>, משפחת <b>הקרחי</b>"", הרי ששתיים מהן חסרו לגמרי: משפחת שמעי מבני גרשון ומשפחת עזיאל מבני קהת. ואולם יצהר לא נחסר לגמרי אלא שאינו נקרא ""היצהרי"" כי אם ""הקרחי"", על שם אחד משלושת הבנים ""קרח ונפג וזכרי"" (שמות ו, כא), הרי שלא היתה משפחתו שלמה, שנתמעטה ועמדה רק על שליש מגודלה, ולפיכך היא נחשבת כאילו בטלה. (פ' פינחס תשמ""ח)"
	@22יד	"<b>""אלה משפחֹת השמעֹני, שנים ועשרים אלף ומאתים"".</b> השווה למעלה (ב, יג) ""וצבאו ופקֻדיהם, תשעה וחמשים אלף ושלש מאות"". וראה רש""י למעלה (פסוק יג, סוף ד""ה לזרח) ""...נראה שכל כ""ד אלף נפלו משבטו של שמעון"", ועדיין חסר. (פ' פינחס תשנ""ה) וראה ""באר יצחק"". לדבריו, מתו בהם עוד שלושה עשר אלף בסיבות אחרות, כשאר אחיהם."
	@22טז	"<b>רש""י ד""ה לאזני, אומר אני שזו משפחת אצבון, ואיני יודע למה לא נקראת משפחתו על שמו. ע""כ.</b> והנה למעלה (יג, ד""ה לזרח) מנה את אצבון בין המשפחות שבטלו. ודברי ""שפתי חכמים"" (אות ו) אינם משכנעים. וצריך עיון. (פ' פינחס תשל""ב) הערת הגר""א נבנצל שליט""א: היא טעות סופר וצריך לומר ""ישוי מבני אשר"". ע""כ. וראה ""גור אריה"" (לפסוק יג). לדבריו, כוונת רש""י באמרו כי בטלה משפחת 'אצבון' היא שנחסרה רובה וכאילו בטלה כולה, אך למעשה נשתיירו ממנה מקצת והם בני 'אזני' שנקראו על שמם. והוסיף הרב איתן שנדורפי שי': באשר לשינוי שם 'אצבון' ל'אזני' הובאו הסברים שונים. הרי שניים מהם: (א) בעל ""צרור המור"" בספר בראשית (מו, טז) כתב: שינה שם לאצבן וקראו 'אזני', שבשעה שאהרן היה מתנבא ואומר ""איש שיקוצי עיניו השליכו"", שמע אזני דבריו של אהרן והאזין לתוכחתו - ולכך קרוא 'אזני'. מיד חזר בתשובה ועשה צביונו של הקב""ה - לכך קראו 'אצבן'. (ב) ב""מעינה של תורה"" מובא בשם השל""ה הק': אמרו חכמינו שנבראו אצבעותיו של אדם ארוכות ודקות, למען יוכל לסתום בהן את אזניו בשמעו דבר שאינו מהוגן. הרי אפוא נבראה האצבע בשביל האוזן, וממילא שני השמות ""אצבון"" ו""אזני"" אחד הם... ע""כ."
	@22יז	"<b>תרגום אונקלוס (בחומש ""המאור""): לארוד זרעית ארודי וכו'.</b> אין אונקלוס שם לב ליו""ד הנוספת בשמות ראשי בתי האבות אלא כאן ובפסוקים כו, לא, מ ו־מד דלהלן (לפחות בנוסח חומש ""המאור""), והרי זו שאלה לר' רפאל בנימין פוזן שי'. ואולם באונקלוס שבחומש ""תורת חיים"" גם בה' מקומות אלה אינן, ואין אפוא כל שאלה. (פ' פינחס תשנ""ט) וראה מש""כ למעלה (בפסוק ה)."
	@22כד	"<b>רש""י ד""ה לישוב, ...ואם לאו, אומר אני... חמש משפחות חסרו מבניו של בנימין, כאן נתקיימה מקצת נבואת אמו שקראתו בן אוני וכו'.</b> דומה שמקומה של הערה מעניינת זו הוא בספר בראשית (לה, יח) או להלן (פסוק לח), ואולי במקומות נוספים, אך לא כאן. (פ' פינחס תשנ""ה) לפי רא""ם הזכיר זאת רש""י כאן, שלא כסדר הפסוקים, כדי להסמיך כל דברי רבי משה הדרשן יחד. וראה ""גור אריה""."
		"ובאשר לעצם השם ""ישוב"", ראה ""דעת זקנים מבעלי התוספות"" על ספר בראשית (ל, יח) ומה שכתבתי שם. (פ' ויצא תשמ""ט)"
	@22לו	"<b>רש""י ד""ה ואלה בני שותלח וגו', ...אך הוצרכתי לִפְחוֹת ולהוסיף בדבריו. ע""כ.</b> הרי זו הגדרה תמציתית של עבודת עורך. (פ' פינחס תשס""ג)"
	@22לח	"עשרה בנים היו לו לבנימין (ראה בראשית מו, כא) וכאן נמנים רק חמישה. וראה רש""י למעלה (פסוק יג ד""ה לזרח וכמו כן פסוק כד סוף ד""ה לישוב). (פ' פינחס תשנ""ה, באווירון מפריס הביתה)"
	@22מ	"<b>""...משפחת הארדי לנעמן משפחת הנעמי"".</b> כאילו חסרה כאן התיבה 'לארד', כפי שכתוב אצל כל היתר. ולא מצאתי עדיין, מי שיעיר לזה. (פ' פינחס תשמ""ח) וראה ""העמק דבר"" על אתר המבאר על פי דברי רמב""ן, וכה דבריו: והעיקר כמו שכתב הרמב""ן (בפסוק יג), שנעמן וארד בני בנימין שנכנסו למצרים מתו בלי זרע קיימא, וייבם בלע הבכור נשותיהם... והיו זרעו מתחילה ארד ואחר כך נעמן, על שם המתים, משום הכי אף על גב שנולדו במצרים נחשבים כיורדי מצרים. ובזה אפשר ליישב מה שלא כתיב 'לארד משפחת הארדי', דבאמת לא נקרא 'ארד', שהרי אין הדין להקרא בזה השם ממש, אלא זרעו ומשפחתו נקרא על שם המת 'ארדי'. ע""כ."
		"לאחר ששמתי לב לזה, שוב נתתי לבי לעובדה שיש בפרשה זו שהשם הפרטי בא עם למ""ד לפניו, ויש בלי למ""ד. כבר התעוררתי לזה בתחילת הפרשה (כו, ה), אך כעת שמתי לב שאונקלוס הולך אחר שינויים קטנים אלה בנאמנות מלאה, ולא ידעתי למה חייב היה לעשות כן. ובאשר לשאלה לגבי אונקלוס, שאלתי את ר' רפאל בנימין פוזן שי' על תופעה זו, אך עדיין לא קיבלתי תשובה. (פ' פינחס תשנ""א, תשנ""ג, תשנ""ד, תשנ""ח, תשנ""ט, תשס""א)"
		"שאלה זו קשה עוד יותר כאשר שמים לב, שאונקלוס מתעלם מן האותיות יו""ד וה""א שנוספו כאן לשמות, וכפי שכבר כתבתי למעלה. (פ' פינחס תש""ס)"
		"הזכרתי לר' רפאל בנימין פוזן שי' והבטיח לבדוק. (פ' פינחס תשס""ד) וראה מש""כ למעלה (כו, ה)."
	@22מג	"<b>""כל משפחֹת השוחמי לפקֻדיהם"" וגו'.</b> גם אם נזכור ששוחם הוא הבן היחידי לדן, קשה שאין שמו של אבי המשפחה מוזכר בסיכום, כמו אצל יתר השבטים. ועדיין לא ראיתי מי מעיר על זה. (פ' פינחס תשמ""ט, תשנ""ד) וראה ""אזנים לתורה"" שכתב: בכל השבטים נאמר שם השבט, שפקודיו היו כך וכך: ""אלה משפחת הראובני... השמעוני..."", ולמה שנה כאן, ואחרי כתבו ""אלה משפחת דן למשפחתם"" חזר ואמר ""כל משפחת השוחמי לפקדיהם שישים וארבעה אלף וארבע מאות""? ויש לומר, לפי שנראה הדבר כמוזר, שפקודי משפחה אחת עולים לשישים וארבעה אלף וארבע מאות יוצאי צבא, ואפשר היה לשער שהיו כמה בנים לדן, אלא שכולם נצטרפו למשפחת שוחם, לפיכך הוסיף שכולם המה בני שוחם. ע""כ. וראה ""דעת מקרא""."
	@22מד	"<b>""...לימנה משפחת הימנה"". </b>בלא יו""ד בסוף השם, כמו בכל יתר השמות, וראה רש""י למעלה (פסוק ה) ומה שכתבתי שם. (פ' פינחס תשס""ב, במלון כפר גלעדי)"
	@22מו	"<b>רש""י ד""ה ושם בת אשר שרח, לפי שהיתה קיימת בחיים, מנאה כאן. ע""כ.</b> אין כוונת הכתוב להחשיבה כראש משפחה, שהרי בניה לא יתייחסו אליה כי אם למשפחת אביהם, אלא מנאה הכתוב להגיד שבחה שהאריכה ימים, ועל אף שהיתה בין יורדי מצרים, זכתה להיות מבאי הארץ. ואין להקשות: כיצד לא מתה בעוון המרגלים, שכן ""על הנשים לא נגזרה גזרת המרגלים, לפי שהן היו מחבבות את הארץ"" (ראה רש""י להלן פסוק סד). ובאשר לגילה המופלג בתור בת אשר בן יעקב, יש לציין את העובדה שמכיר בן מנשה ואחיו יאיר, שהיו צעירים ממנה רק שנות דור אחד, היו צעירים מספיק בשביל לצאת למלחמה (להלן לב, לט-מא). וראה אונקלוס (בחלק מהנוסחאות) שתרגם: ושום בת אתת אשר סרח. ומבאר רמב""ן שכוונתו בזה לומר ששרח היתה בת יורשת נחלה, ולכן הפסוק מזכיר אותה כאן כמו שמזכיר את בנות צלפחד, והיא היתה בכלל ""לאלה תחלק הארץ"" (להלן פסוק נג), כי אילו היתה בתו של אשר עצמו לא היתה יורשת, שהרי היו לו בנים זכרים, ומוכח מזה שהיתה בת אשתו מאיש אחר שלא היה לו בן, והיתה נחלתו לבתו. וב""דעת זקנים מבעלי התוספות"" הקשו: אם אביה היה אחד מהשבטים וגרש את אמה ונשאה אשר (כי לא נאסרה אז עדיין אשת אח), מדוע אין הפסוק מייחס אותה לשבט אביה, ואם אביה לא היה מהשבטים, איך הפסוק מייחס אותה בכלל ליעקב. (פ' פינחס תשנ""א) הערת ר' חזקי פוקס שי': תירוץ לשאלה זו מובא בספר ""כור זהב"". לדבריו, היה לאשר בן שלא נמנה כאן, ולו היתה בת בשם שרח. בן זה נפטר ואשר נשא את שרח כלתו וממנה נולדו שאר בניו. ע""כ."
		"וקצת קשה עצם הצמצום באיזכור שמותיהן של נשים בהקשרים אלה. למעשה לא מצינו אלא דינה בת יעקב ושרח ויוכבד נכדותיו, והרי קשה להניח שלא נולדו להם אלא בנים, והא ראיה שלצלפחד היו חמש בנות ואף לא בן אחד. ואם תאמר שאין הכתוב מזכיר אלא את הנשים שהיה בהן עניין מיוחד, ולגבי יוכבד - משום שנולדה בין החומות (ראה רש""י להלן פסוק נט) והיא שהשלימה מספר שבעים של יורדי מצרים, יקשה, מדוע לא ישלימו את מספר שבעים, שאר הבנות שבין יורדי מצרים? (פ' פינחס תשנ""ב, תשנ""ח, תשנ""ט)"
		"וראה מה שכתבתי בספר בראשית (לז, לה; מו, ז; שם, כו; נ, יג). (פ' פינחס תשנ""ט)"
	@22נד	"<b>רש""י ד""ה לרב תרבה נחלתו, לשבט שהיה מרובה באוכלוסין, נתנו חלק רב וכו'.</b> ברור שעניינו של רש""י הוא למצוא, מיהו ""רב"" זה, ובהכרח הוא מגיע למסקנה שזהו השבט. (פ' פינחס תשנ""ח)"
		"<b>שם. ...והגורל היה על פי רוח הקודש, כמו שמפורש בבבא בתרא (קכב ע""א)... והשבטים היו כתובים בשנים עשר פתקין, וי""ב גבולין בי""ב פתקין, ובללום בקלפי, והנשיא מכניס ידו לתוכו ונוטל שני פתקין... והגורל עצמו היה צווח ואומר וכו'. </b>יש כאן קשיים רבים: (א) כיצד אפשר שתהיה כאן קלפי אחת בלבד, והרי אז ייתכן שיוציא שני שמות או שני גבולין? (ב) למה רש""י מדבר בי""ב שבטים והרי ראובן וגד כבר קיבלו את נחלתם? (ג) אילו דברי רש""י אכן היו לפי הגמרא בבבא בתרא, כאמור בפירושו, שתי שאלות היו יורדות, כי הגמרא אינה מדברת בי""ב שבטים אלא בשבטים, ומדברת במפורש על שתי קלפיות, ואף אינה מדברת על גורל הצווח. שאלות אלו עלו בלימוד עם מיכאל זינגר שי' (פ' חקת תשמ""ז) באשר לשאלה (ב) ראה אריכות דבריו של בעל ""משכיל לדוד"". לדבריו, כיון שמדובר כאן בציווי לישראל איך יחלקו את הארץ, נזכרים י""ב שבטים, כפי שראוי היה לחלק לולא בקשת שניים וחצי השבטים ליטול נחלה ממזרח לירדן."
		"במדרש תנחומא (ו) אכן מדובר בקלפי אחת ובגורל צווח, וקשה עליו הקושיה הראשונה. והקושיה השניה אינה קשה גם לפי מדרש תנחומא זה, כי גם בו אין מדובר בי""ב שבטין (ואולי איזכור י""ב פתקין שברש""י לא בא אלא בשיגרא דלישנא). וקשה אפוא: למה רש""י מזכיר הגמרא בבבא בתרא בעוד שיש כאן ערבוביה עם דברי מדרש תנחומא. אלמלא היה מזכיר דברי הגמרא, הייתי מבין שרש""י נוטה כאן אחר המדרש האומר במפורש: ""ומעשה ניסים היה בגורל"", וכבר מצינו נטיה לאיזכור ניסים אצל רש""י אף במקומות שאינם פותרים בעיה.<b> (</b>פ' פינחס תשנ""ה)"
		"באשר לזמן הטלת הגורלות, ראה ספר יהושע (יח, א-י), וקצת קשה להלום הפרשה ההיא לפרשתנו. ועוד: בדפו""ר יש כמה שינויי גירסה, והחשוב שבהם: ""ולא עשו על פי גורל אלא הגורל היה על פי רוח הקודש"". וראה עוד רש""י להלן (נו ד""ה על פי הגורל) - ""הגורל היה מדבר"" וכו', לשון יחיד, והרי היו שניים, בהכרח, כאמור, ולא ידעתי, איזהו זה שדיבר. (פ' מטות מסעי תשנ""ט)"
	@22נה	"<b>""...יֵחָלק את־הארץ"".</b> יחסת־את עם נפעל נדירה למדי ותמיד בלתי־מובנת. (פ' פינחס תשנ""ג)"
		"וכן הוא להלן (בפסוק ס) ""ויולד לאהרן את־נדב"" וגו'. (פ' פינחס תשנ""ד)"
		"<b>רש""י ד""ה לשמות מטות אבֹתם, אלו יוצאי מצרים וכו'.</b> ואילו בפסוק נג נאמר ""לאלה תחלק הארץ"". כלומר אלו שנמנו בין הפקודים בפרשתנו נוחלים אף אם נולדו לאחר יציאת מצרים. רש""י מפרש את הפסוקים לפי דעת רבי יונתן. לדבריו, חלוקת הארץ היתה בשני שלבים: (א) ""לאלה תחלק הארץ"" - כל באי הארץ קיבלו חלק שווה בארץ. (ב) ""לשמות מטות אבֹתם ינחלו"" - לאחר שקיבלו באי הארץ את חלקם, שבה נחלתם לאבותיהם יוצאי מצרים והם חילקוה לבניהם. כגון ראובן ושמעון בני יעקב שהיו מיורדי מצרים (לראובן בן אחד ולשמעון אחיו שלושה בנים, והבנים לא היו מיוצאי מצרים אבל נפקדו במנין זה). בן אחד של ראובן מקבל חלקו ושלושת בני שמעון מקבלים שלושה חלקים. זהו השלב הראשון. לאחר מכן רואים אותם כאילו חזרה נחלתם ליעקב הסבא, והוא מוריש את ארבעת החלקים לראובן ושמעון בניו בשווה, כל אחד שני חלקים, כאמור בפסוקנו ""לשמות מטות אבתם ינחלו"". לאחר מכן מורישים ראובן ושמעון שוב לבניהם - בנו של ראובן מקבל שני חלקים ושלושת בני שמעון מקבלים שני חלקים. ועדיין לא ידעתי מה הרווח בזה? (פ' פינחס תשס""ד)"
	@22נו	"<b>רש""י ד""ה על פי הגורל וכו'.</b> קשה לרש""י: הרי כבר בפסוק הקודם נאמר ""אך בגורל יחלק את הארץ"", ומה מוסיף פסוקנו? לכן מפרש רש""י שבא הכתוב ללמד שהגורל היה מדבר, וכל שבט ושבט קיבל את חלקו ונחלתו ברוח הקודש על פי ה'. (פ' פינחס תשס""א)"
	@22נח	"<b>רש""י ד""ה אלה משפחֹת לוי, חסר כאן משפחת השמעי וכו'.</b> וראה דברי רש""י למעלה (לפסוק יג) ומה שכתבתי שם. (פ' פינחס תשנ""ד)"
	@22נט	"<b>""...אשר ילדה אֹתה ללוי במצרים"". </b>אין הכתוב אומר מי זו שילדה אותה, והרי זה מן המקראות הקצרים שבדרך כלל רש""י מעיר עליהם, שקצרים הם, וכאן הוא קובע: אשתו (אשתו של לוי ילדה את יוכבד ללוי), כלומר משלים, בלא כל הערה. (פ' פינחס תשנ""ז) הערת ר' גרשון באס שי': וראה ""אוצר אישי התנ""ך"", שם בערך לוי מובא בשם מדרש, שאשתו של לוי נקראה ""אתה"" - ""אשר ילדה <b>אתה</b> ללוי במצרים""."
		"<b>רש""י ד""ה אשר ילדה אֹתה ללוי, אשתו; לידתה במצרים... והיא השלימה מניין שבעים וכו'.</b> קשה לי: כלום לא היו עוד נכדות ליעקב? ואם כן - למה אין הן מנויות? וראה מה שכתבתי למעלה (בפסוק מו). (פ' פינחס תשמ""ז, תשנ""ט)"
	@22סא	"<b>""וימת נדב ואביהוא, בהקריבם אש זרה לפני ה'"".</b> והנה בפרשת שמיני (ויקרא י, ב) מרבים חז""ל למנות חטאים שבגינם מתו, ראה מה שכתבתי שם. (פ' פינחס תשס""ג)"
	@22סב	"<b>רש""י ד""ה כי לא נתן להם נחלה, והנמנין מבן עשרים שנה היו בני נחלה וכו'.</b> מכאן שהמפקד שבפרק זה לשם ההתנחלות הקרובה היתה - מי מבאי הארץ ינחל, ולמה לו אפוא לרש""י שני הטעמים שהוא מונה בריש הפרק (פסוק א, ד""ה ויהי אחרי המגפה)? ולפי ""שפתי חכמים"" כאן (אות כ) מקשה רא""ם קושיה דומה לנ""ל על דברי רש""י למעלה (א, מט ד""ה אך את מטה לוי לא תפקד) שגם שם נותן רש""י שני טעמים - אחרים - לאי הכללתו של שבט לוי במנייה. וראה ""שפתי חכמים"" (א, מט אות נ) השואל ונותן טעם נוסף - אי שיתופו של השבט בשילוח המרגלים. (פ' פינחס תשנ""ו)"
	@22סד	"<b>רש""י ד""ה ובאלה לא היה איש וגו', אבל על הנשים לא נגזרה גזרת המרגלים וכו'.</b> לעניות דעתי קצת קשה: (א) כיצד ניתן להעמיד את דור המרגלים מול בנות צלפחד שהעלו טענתן לנחלה עתה, סמוך לכניסה לארץ, והרבה זמן אחרי שראו כל העם עונשם של בני הדור ההוא? (ב) רש""י רואה בבנות צלפחד נציגות של כלל נשות ישראל, והרי הן היו במצב מיוחד - בלא נחלה - ושמא רק משום כך באו לטעון. (פ' פינחס תשנ""ו) באשר לשאלה (א) ראה ""ילקוט שמעוני"" (רמז תשעג). שם מובא שעמידת בנות צלפחד לפני משה לא התרחשה כאן, סמוך לכניסה לארץ, אלא בשעה שאמרו ישראל ""נתנה ראש"" (יד, ד), ואז אמר להן משה ""והלא ישראל מבקשין לחזור למצרים ואתנה מבקשות נחלה בארץ?!. אמרו: יודעות אנו שסוף כל ישראל להחזיק בארץ"" וכו'. (הערת הרב איתן שנדורפי שי': וראה הערת בעל ""זית רענן"" על ""ילקוט שמעוני"" שם, המציין כי פעמיים אמרו ישראל ""נתנה ראש"", ראה רש""י כו, יג. הפעם השניה היתה אחרי מות אהרן ועליה מדברים חז""ל ב""ילקוט שמעוני"" כאן). ובאשר לשאלה (ב) ראה ""עמק הנצי""ב"". לדבריו, שבחן של בנות צלפחד היה בכך שביקשו אחוזה בארץ דווקא ולא באו עם חצי שבטן שבקשו נחלה בעבר הירדן."
	@22סה	"<b>""...ולא נותר מהם איש כי אם כלב בן יפֻנה ויהושע בן נון"".</b> קשה לי: מאלה שלא נפקדו בשל גילם הגבוה (מעל שישים. ראה למעלה א, ג; יד, כט), וכמוהם שני אלה, נותרו עוד? (פ' פינחס תשנ""ה) הערת ר' חזקי פוקס שי': עיין בתוספות (בבא בתרא קיז ע""ב ד""ה מכאן) שהקשו מעין זה, וזו לשונם: ""הלא נשאר יאיר בן מנשה ומכיר בן מנשה שנולדו בימי יעקב ולא מתו עד שנכנסו לארץ"", ויישב שם הר""ש משאנץ ""דהכי קאמר קרא 'ובאלה לא היה איש מפקודי משה ואהרן' שהיו ראוין שתגזר עליהם גזירה, 'כי אם כלב בן יפונה ויהושע בן נון', דלא היו בני שישים במנין ראשון"", מה שאין כן יאיר ומכיר, שגם במנין הראשון היו בני למעלה משישים, ומעולם לא היו בכלל גזירת המיתה במדבר."
		"<b>(סיכום המנין)</b> השוואה בין מנין השבטים שבפרשתנו לזה שבפרשת במדבר מעלה את הנתונים הבאים: <b>(שבט ראובן) </b>התמעטו ממנו אלפיים ושבע מאות ושבעים. <b>(שבט שמעון) </b>התמעטו ממנו שלושים ושבעה אלף ומאה! <b>(שבט גד) </b>התמעטו ממנו חמשת אלפים ומאה וחמישים. <b>(שבט יהודה) </b>התרבה באלף ותשע מאות. <b>(שבט יששכר) </b>התרבה בתשעת אלפים ותשע מאות. <b>(שבט זבולון)</b> התרבה בשלושת אלפים ומאה. <b>(שבט מנשה) </b>התרבה בעשרים אלף וחמש מאות! <b>(שבט אפרים) </b>התמעטו ממנו שמונת אלפים. <b>(שבט בנימין) </b>התרבה בעשרת אלפים ומאתים. <b>(שבט דן) </b>התרבה באלף ושבע מאות. <b>(שבט אשר) </b>התרבה באחד עשר אלף ותשע מאות. <b>(שבט נפתלי) </b>התמעטו ממנו שמונת אלפים. צריך לעמוד על טעם השינויים בהתחשב בכך שמאז המפקד הקודם עברו שלושים ושמונה שנים. (פ' פינחס תשנ""ח) הערת הרב איתן שנדורפי שי': מדברי חז""ל והמפרשים עולה כי הסיבה שהביאה להתמעטות חלק מהשבטים היתה כשלונם בחטאים שונים, והריבוי לו זכו השבטים האחרים נובע מצידקותם. והרי פירוט הדברים:"
		"<b>ההתמעטות הגדולה של שבט שמעון: </b>לפי רש""י (בפסוק יג) עשרים וארבעה אלף מישראל שמתו במגפה בעוון פעור, נפלו משבט שמעון (ראה תנחומא ויחי י). וכך כתבו גם רלב""ג (בפסוק יד) ומפרשים נוספים. וראה דברי רמב""ן בספר דברים (לג, ו)."
		"<b>הריבוי הגדול בשבט מנשה: </b>לפי מדרש ""לקח טוב"" (בפסוק לד) זכה שבט מנשה לפרות ולרבות כי ""בנות צלפחד ממשפחותיהם היו, והיו צדקניות. ואם הבנות כן, כל שכן הזכרים""."
		"<b>התמעטות שבטי דגל מחנה ראובן: </b>ההשוואה בין נתוני המִפקדים מראה שכל שבטי דגל מחנה ראובן פחתו במנין שבפרשתנו לעומת זה שבפרשת במדבר. שבטי דגל מחנה יהודה לעומת זאת התרבו, ושבטי דגל מחנה אפרים ודגל מחנה דן - חלק התרבו וחלק פחתו. וכך כתב ""רבנו מיוחס"" (בפסוק נ): ""למדנו שדגל ראובן חסר מכולן, ודגל אפרים חסר משבט אפרים בלבד, ומדגל דן חסר נפתלי, ודגל יהודה כולן יתרים, להודיעך אי זה שבט חטא"". ""רבנו מיוחס"" לא מדבר על חטא מסויים, אך כבר ראינו שבעוון פעור הכשלון מיוחס לשבט שמעון. במה אם כן נכשלו שבטי דגל מחנה ראובן? בפרשת במדבר (ג, כט) ובפרשת קרח (טז, א) מבאר רש""י שרובה של עדת קרח היה משבט ראובן. ונראה שגם בתלונה השניה, תלונת: ""אתם המתם את עם ה'"" (יז, ו), בה נהרגו ארבעה עשר אלף ושבע מאות איש מישראל (יז, ג), היו רוב הנופלים משבט ראובן, ואולי גם משבט גד הצמוד לראובן."
		"<b>הריבוי בשבטי דגל מחנה יהודה: </b>ניתן לומר (על־פי רש""י למעלה ג, לח ודברי ""לקח טוב"" האמורים) שכשם שבני מנשה שהיו צדיקים התרבו, כך גם השבטים יהודה, יששכר וזבולן שהיו צדיקים התרבו."
@11כז	@22א	"<b>""...בן חפר בן גלעד בן מכיר בן מנשה למשפחֹת מנשה בן יוסף"".</b> לשם מה מונה הכתוב את יחוסו של חוטא זה לחמשה דורות? בוודאי אין לומר שזה על שם סוף העניין - פרשת הסבת נחלה שנאמרה דווקא בקשר לשבט מנשה, שכן לצורך זה היה די לומר ""למשפחת מנשה"" ותו לא כלום. לשאלה זו נדרש רש""י וכותב: ""ללמדך שהיו כולם צדיקים, שכל מי שמעשיו ומעשה אבותיו סתומים ופרט לך הכתוב באחד מהם ליחסו לשבח, הרי זה צדיק בן צדיק"". (פ' פינחס תשנ""ז) וראה דברי ""אור החיים"" הק' על אתר. לדבריו, במה שהזכיר עתה הכתוב את כל ייחוסם, בא לרמז מה היתה טענתן של בנות צלפחד שבגינה התקרבו לעמוד לפני משה. למאן דאמר שהארץ נתחלקה ליוצאי מצרים (בבא בתרא קיח ע""א), כיון שהיה אביהן מיוצאי מצרים, ראוי היה ליטול חלק בארץ, ואם היה לו בן היה בנו נוטל את חלקו. לכן עמדו וצווחו ""למה יגרע שם אבינו וגו' כי אין לו בן"". וכיון שלמאן דאמר לבאי הארץ נתחלקה הארץ (שם), הכוונה היא שהנחלה חוזרת לאבותיהם יוצאי מצרים ושבים הבנים ויורשים אותם (ראה למעלה כו, נה), הרי חפר, אביו של צלפחד, היה אף הוא מיוצאי מצרים, והיו לו עוד בנים מלבד צלפחד, והם לא מתו כצלפחד אלא נכנסו לארץ. והנה, אותם בנים שהיו דודיהן של בנות צלפחד, נטלו חלק בארץ כי לבאי הארץ נתחלקה הארץ, אלא שכפי שנתבאר, חזרה הנחלה בירושה לחפר אביהן שהיה מיוצאי מצרים, ורק אחר כך שבו בני חפר ונחלו את חלקם מאביהם. אם כן זו היתה טענת בנות צלפחד, הרי אם היה לאבינו בן, היה אותו הבן מקבל חלק בנכסי חפר, כי אחיו של צלפחד היו מקבלים נחלה בארץ, והיתה הנחלה חוזרת לחפר אביהם, ואז כאשר היתה שבה הירושה לבני חפר, היה גם בנו של צלפחד נוטל חלק, כי בן הבן יורש במקום הבן (בבא בתרא קטו ע""א), ואת חלקו של צלפחד בנכסי חפר היה יורש בנו. ואילו עתה, שאין לצלפחד בנים כי אם בנות, הפסידו הבנות את חלקן בנכסי חפר, ועל זאת היתה טענתן. ע""כ."
		"ועל כל פנים אינו חוזר עד יעקב, מפני שאז לא היה יכול לדרוש שיוסף חבב את ארץ ישראל (ראה ספרי קלג). (פ' פינחס תש""ס)"
		"<b>רש""י ד""ה למשפחֹת מנשה בן יוסף, ...יוסף חבב את הארץ... ובנותיו חבבו את הארץ וכו'.</b> מסתבר שחיבת הארץ היא עניין של חינוך בבית. (פ' פינחס תשמ""ח) הערת ר' שמואל עמנואל שי': חיבת הארץ היא אכן עניין של חינוך בבית, אבל נשאלת השאלה: האם בני יעקב האחרים לא קיבלו בבית חינוך לחיבת הארץ? מדוע? תשובה: יוסף ואסנת (במצרים) ידעו שאם הם לא יעניקו למנשה ואפרים חינוך לחיבת הארץ, לא תהיה להם אהבת ארץ ישראל. לעומתם, בני יעקב שחיו בארץ כנען חשבו שאת בניהם, הגדלים וחיים בארץ, אין צורך לחנך לחיבת הארץ. המסקנה החשובה והאקטואלית: גם לילדים הגדלים וחיים בארץ, חייבים להעניק חינוך לחיבת הארץ ולאהבת ארץ ישראל. ע""כ."
		"מכיוון שרש""י מסתמך לכאורה על יתור הלשון ""בן יוסף"", ראוי לבדוק אם פירושו מתאים כל אימת שיש איזכור מיותר כזה. (פ' פינחס תשנ""ג) ומהרא""י להלן (לד, כג) כתב שבכל פעם שמזכיר הכתוב את שמות השבטים לענין הארץ, מייחס את <b>מנשה</b> ליוסף (להלן לד, כג; למעלה כו, כח; למעלה יג, יא), אבל בשאר המקומות מיוחס <b>אפרים </b>ליוסף."
		"ומכל מקום קשה: כיצד זה שדווקא מחצית שבט מנשה קיבלה נחלה בעבר הירדן המזרחי? (פ' פינחס תשנ""ד) המעיין בפסוקים יגלה כי אין כל איזכור של בקשת נחלה בעבר הירדן מצד חצי שבט מנשה. ואמנם מדבריו של ראב""ע (להלן לב, לב) נראה שאף חצי שבט מנשה ביקשו, אך מפרשים אחרים פירשו שחצי שבט מנשה באמת לא ביקשו לנחול בעבר הירדן."
		לפי חזקוני (להלן לב, לג) נתחלקה נחלתו של שבט מנשה לשני חלקים כעונש על כך שאביהם גרם לשבטים לקרוע בגדיהם במעשה הגביע.
		"לפי רמב""ן (להלן לב, לג) היתה זו יזמה של משה רבנו משיקולים מעשיים. משראה ששטחו של עבר הירדן גדול יותר מן הראוי לנחלת ראובן וגד ביקש שאחד מן השבטים יצטרף אליהם, והיו אנשים משבט מנשה שהסכימו וניתן להם חלקם."
		"ולפי הנצי""ב (להלן לב, לג ודברים ג, טז) לא שיקולים מעשיים הנחו את משה רבנו אלא שיקולים חינוכיים. משה ביקש לנטוע בעבר הירדן גדולי תורה שירוממו את יושבי המקום. בפירוש זה מתגלה, בזעיר אנפין, דמותו המחנכת של ראש ישיבת וולוז'ין, המבקש ליטוע גדולי תורה רבים ככל שניתן בכל אתר ואתר. (הערת הרב איתן שנדורפי שי')"
		"תוספת נופך לדברי הנצי""ב הללו מובאים בספר ""נר למאור"" של הרב משה צבי נריה (עמ' 377). הנימוק ליזמתו של משה רבנו ביישוב חצי שבט מנשה בעבר הירדן המזרחי היה לא רק כדי להוסיף לאוכלוסיית עבר הירדן המזרחי יסוד אנושי תורני רוחני איתן, אלא גם כדי לחזק את הזיקה של בני ראובן וגד לעבר הירדן <b>המערבי</b>, ואת חיבתם לארץ ישראל כולה, כמיטב המסורת של אלה אשר יוולדו על ברכי <b>יוסף </b>- ""ולחצי שבט מנשה בן יוסף"". והוסיפה רננה שתח', כי יתכן שזו גם הסיבה לחלוקת שבט מנשה לשני חלקים. חילוקה של נחלת בני מנשה בין שני עברי הירדן מכריח שיהיו השיירות מצויות בין שתי הנחלות, וממילא ישמר הקשר בין שני עברי הירדן ותשמר הזיקה והחיבה לארץ ישראל כולה. וראה מש""כ להלן (לב, לג)."
		"<b>""מחלה נעה וחגלה ומִלכה ותרצה""</b>. רק בשם השני אין ו""ו החיבור, ולכאורה זה תמוה. (פ' פינחס תשמ""ט) ולפי ""משכיל לדוד"" על אתר כאשר נדייק במקרא נמצא ששינה סדר הזכרתן באופן שכל אחת ואחת מהן נזכרה פעם אחת בלא ו""ו המוסיף - שם הזכיר רק ""מחלה נועה"" בלא ו""ו המוסיף, ואילו לעיל (כו, לג) הזכיר מלבד מחלה הראשונה ""חגלה מלכה"" בלא ו""ו, וכאן בפסוק זה הזכיר את ""תרצה"", דהיינו להודיע ששקולות הן וכל אחת ואחת ראויה להיכתב ראשונה."
	@22ב	"<b>רש""י ד""ה לפני משה ולפני אלעזר, מגיד שלא עמדו לפניהם וכו'. </b>תמוה ניסוח דברי רש""י: מגיד שלא עמדו וכו'. מאי הוה אמינא שמעשה בנות צלפחד יהיה לפני שנת הארבעים? והרי: (א) לא היתה השאלה־הבעיה רלוונטית? (ב) ודאי לא נאמר ""אין מוקדם ומאוחר"" בלא כל סיבה, וכאן לכאורה אין סיבה שכזאת. (פ' פינחס תשנ""א) וראה ""באר מים חיים"". לדבריו, באה התורה להדגיש שעד שלא מת אהרן לא דברו בנות צלפחד כלום, באמרן שבודאי תתבטל הגזרה שנגזרה על משה ואהרן במי מריבה, ומשה יכנס עמהם לארץ והוא ינחילם אותה ואז יקרבו להגיש משפטן אליו. אמנם כיון שמת אהרן קרבו אל משה כי אם לא עכשיו אימתי."
		"<b>שם. ...דברי רבי יאשיה. אבא חנן משום רבי אלעזר אומר וכו'.</b> נדיר למדי שרש""י יזכיר שמותיהם של חכמים שחולקים בעניין מסוים, ולא ידעתי, אימתי יעשה כן ואימתי לא, גם כשמביא יותר מדעה אחת שבדברי חז""ל. (פ' פינחס תשמ""ט)"
		"והנה גם בפסוק הבא (ד""ה והוא לא היה וגו') בא איזכור שמות החכמים. (פ' פינחס תשנ""ד)"
		"ועלי לסיים את העיון בספרו של ניסים אליקים ""שיטתו הפרשנית של רש""י"" שנדרש לשאלה זו ומאריך בה (עמ' 101), התחלתי וטרם אסיים. (פ' פינחס תשנ""ו)"
		"<b>שם. ...אלא סרס המקרא ודרשהו וכו'.</b> כאן אין רק סירוס, כלומר שינוי מקום מילים בפסוק, אלא גם שינוי ו""ו־החיבור. ודומה שכבר שאלתי מי רשאי לפרש בעזרת כלל זה. (פ' פינחס תשנ""ח)"
		"באשר ל""רשות"" לפרש בעזרת ""סרס המקרא"" אישר לי ר' משה ארנד שי' בימים אלה, כי כל אחד רשאי לפרש בזה, כל עוד אין זה משנה לעניין הלכה. (פ' פינחס תש""ס) וראה מש""כ בספר ויקרא (א, טו)."
	@22ג	"<b>""...כי בחטאו מת"".</b> קשה לי: מה היו צריכות להעלות עניין חטאו כסיבת מותו, והרי (כו, סד-סה) כבר תמו כל יוצאי מצרים, והרי אפשר לתלות מות צלפחד במיתה הכללית? וכי רק השתייכות למתלוננים או לעדת קרח תמנע תביעה מצד הבנות, ואילו חילול שבת בפרהסיה (רבי עקיבא - מקושש עצים היה) חמור פחות? (פ' פינחס תשנ""ח) וראה רמב""ן שהביא דברי חז""ל (בבא בתרא קיח ע""ב), לפיהם מתלוננים ועדת קרח - שניהם חטאו והחטיאו אחרים, לפיכך איבדו חלקם בארץ, לכך הדגישו בנות צלפחד שאביהן מת בחטאו ולא החטיא אחרים. עיין שם. ורש""ר הירש כתב: כי בחטאו מת: הוא - ככל האדם - לא נפטר מן העולם בלא חטא, אך אין ספק שהיה זה רק חטא של יחיד. מעולם לא השתתף בחטא האומה. ע""כ."
		"וראה דברי ""משך חכמה"" וגם ""דעת מקרא"" על אתר. ועדיין לא ברור לי, מה היה ההכרח לדבר על סיבת מותו במקום שלמעלה משישים רבוא מתו. (פ' פינחס תשנ""ח)"
		"<b>""...כי בחטאו מת ובנים לא היו לו. למה יגרע שם אבינו..."".</b> טענתן של בנות צלפחד קצת תמוהה. מצד אחד הן מודות ""בחטאו מת"" ומאידך גיסא הן טוענות ""למה יגרע"", והרי לפי רבי עקיבא חֵטְא חמור חָטָא - חילול שבת, כמובא ברש""י כאן - ואם כן אפוא, שמא זאת הסיבה ששמו יגרע, כי מה עניין יש להנציח שם חוטא? (פ' פינחס תשנ""ז) הערת הרב איתן שנדורפי שי': וראה זוהר (ח""ג קנז ע""א. מובא ב""אוצר אישי התנ""ך""). שם מבואר שמשה רבנו התקשה בדין בנות צלפחד, כי לא ידע אם משקיבל אביהן את עונשו נסלח לו הכל כדי שיהיה לבנותיו חלק בארץ, או לא. לפי זה ניתן לומר שטענת בנות צלפחד ""למה יגרע"" אף היא נובעת מכך שאביהן כבר נענש על חטאו. ע""כ."
		"ועוד: הדעה (תוספות ד""ה אפילו קטנה שבהן, בבא בתרא קיט ע""ב) שעשה כן כדי להבהיר דין העונש קשה לי. כלום 'צדיק' יקרא מי שעובר עבירה חמורה (בהתראה) כדי לברר הלכה? (פ' פינחס תשנ""ז) לשאלה זו נדרש ה""דבר יעקב"" על מסכת בבא בתרא (קיט ע""א), ואלו דבריו: המהרש""א מקשה איך הותר לו לעשות כן. ותירץ: כיון שלא היה צריך את העצים, הוי 'מלאכה שאינה צריכה לגופה'. ומוסיף המהרש""א, דמכל מקום הוא היה חייב מיתה בידי אדם, כיון שהעדים שהתרו בו לא ידעו שעשה על דעת כן ואינן אלא דברים שבלב. ה""קובץ שיעורים"" (אות שס) מקשה דמכל מקום הקב""ה יודע שמחשבתו היתה לשם שמים והוי מלאכה שאינה צריכה לגופה, וכתיב ""ויאמר ה' אל משה מות יומת האיש"" (במדבר טו, לה). ה""קובץ שיעורים"" מתרץ איך הותר לו לעשות כן, על פי מה שכתוב בשולחן ערוך (סימן שו, סעיף יד) דמותר לחלל שבת כדי להציל מהמרת דת באונס, דמוטב לחלל שבת אחת כדי שישמור שבתות הרבה, והכא נמי בני ישראל היו כאנוסין ומוטעין."
	@22ד	"<b>רש""י ד""ה למה יגרע שם אבינו, אנו במקום בן עומדות, ואם אין הנקבות חשובות זרע, תתיבם אמנו ליבם. ע""כ.</b> מקורו בבבא בתרא (קיט ע""ב). חשבתי לשאול: מדוע לא נתיבמה עד כה, אך מעיון בגמרא שם אין מקום לשאלה זו, שכן הלשון שם הוא: ""...מלמד שהיה משה רבינו יושב ודורש בפרשת יבמין"", כלומר עד שלא ידעו על מצוות יבום, לא היה מקום לטענתן. רק קצת קשה שעניין יבום היה לכאורה ידוע ומקובל עוד לפני מתן תורה, ראה מעשה יהודה - ער ואונן וכו'. (פ' פינחס תשנ""ט) וראה רשב""ם שם (בבא בתרא קיט ע""ב ד""ה אילו היה לו בן). לדבריו, כאשר היה משה רבנו יושב ודורש בפרשת יבמים, חידש ואמר, שלא רק בן פוטר את אשת המת מייבום, אלא גם אם הניח המת בת, פטורה אשתו מן היבום. מששמעו בנות צלפחד דין זה באו ועמדו לפניו וטענו: מאחר שלמדנו שאם הניח המת בן, הריהו פוטר את אמו מייבום ויורש את נכסי המת, הרי עלינו לרשת את נכסיו."
	@22ז	"<b>רש""י ד""ה נתן תתן, ...חלק אביהן שהיה מיוצאי מצרים, וחלקו עם אחיו בנכסי חפר. ע""כ. (בבא בתרא קיח ע""ב).</b> צריך לעיין בגמרא, למה קוראים לדבר זה שני חלקים, והרי החלוקה היתה כדברי רש""י למעלה (כו, נה) - ""חזרה נחלתן אצל אבי אביהם וחלקו הכל בשוה""? ועוד: הרי מכיר בן מנשה - זקנו של חפר, זקנן של בנות צלפחד - בעבר הירדן נטל נחלתו, ומשום מה כלל לא נאמר כיצד חילקו שם? (פ' פינחס תשנ""א)"
		"וראה דברי ""שפתי חכמים"" (אות ב) המביא דברי רא""ם באריכות. (פ' פינחס תשס""א)"
		"<b>רש""י ד""ה והעברת, ...דבר אחר, על שם שהבת מעברת נחלה... שבנה ובעלה יורשין אותה, שלא תסוב נחלה לא נצטוה אלא לאותו הדור בלבד, וכן ""והעברתם את נחלתו לבתו"" וכו'. </b>כלומר הבת עשויה להנשא לבן שבט אחר, וכיון שבנה ובעלה יורשין אותה - הנחלה עלולה לעבור לשבט אחר. ומעיר רש""י, שאף שהוזהרו ישראל כי כל בת היורשת נחלת אביה, תינשא דווקא לאחד מבני שבטה - אין דבר זה נוהג לעולם, כי הציווי ""ולא תסוב נחלה לבני ישראל ממטה אל מטה"" (להלן לו, ז) לא נאמר אלא לדור הנכנסים לארץ. (פ' פינחס תשנ""ו)"
	@22י	"<b>""ואם אין לו אחים ונתתם את נחלתו לאחֵי אביו"".</b> קצת תמוה שאין רש""י מביא את דרשת הגמרא בבא בתרא (קט ע""א) ""...ואי אתה מעביר נחלה מן האב במקום אחין"", שהרי בלא איזכורה יחסר מקום האב בפרשה זו לגמרי. (פ' פינחס תשס""א)"
	@22יג	"<b>""...ונאספת אל עמיך"".</b> לשון־הרבים קצת תמוה, וצריך לבדוק במקבילים. (פ' פינחס תשס""ה) וראה מש""כ בספר בראשית (כה, ח). הערת הרב איתן שנדורפי שי': ביטוי זה מופיע פעמים נוספות (במדבר לא, ב; דברים לב, נ). והביטוי ""ונכרתה מעמיה"" מופיע עשרות פעמים במקרא."
		"<b>רש""י ד""ה כאשר נאסף אהרן אחיך, ...ואחת אכלה פגי שביעית וכו'.</b> קשה לי: כלום יש מלקות על אכילת פגי שביעית? והרי זה לאו הבא מכלל עשה - לאכלה, ולא להפסד. (פ' פינחס תשס""א) וראה מהרי""ק שהכוונה למכת מרדות מדרבנן, אבל מן התורה אין לוקים על חטא זה שאינו אלא עשה."
	@22יד	"<b>רש""י ד""ה הם מי מריבת קדש, ...דבר אחר, הם שהמרו במרה, הם היו שהמרו בים סוף וכו'.</b> הט""ז ב""דברי דוד"" מעיר: ועוד הרבה דברי כעס נעשו במים אלו מלבד דבר הנזכר כאן, והך 'מי ים סוף' הוא טעות סופר, וצריך לומר 'ברפידים', וכן מצאתי. ע""כ. וראה גם אצל ר' אברהם ברלינר (אות ז). (פ' פינחס תשמ""ז) הערת הגר""א נבנצל שליט""א: אבל במזמור קו בתהלים (פסוק ז) נאמר: ""אֲבוֹתֵינוּ בְמִצְרַיִם לֹא הִשְׂכִּילוּ נִפְלְאוֹתֶיךָ לֹא זָכְרוּ אֶת רֹב חֲסָדֶיךָ וַיַּמְרוּ עַל יָם בְּיַם סוּף""."
		"אבל ראה רש""י בספר דברים (א, א ד""ה מול סוף) שכתב: ""לפי שהן דברי תוכחות ומנה כאן כל המקומות שהכעיסו את המקום בהן, לפיכך סתם את הדברים והזכירם ברמז מפני כבודן של ישראל"". לפי זה אין כל קושי. (פ' דברים תשמ""ז)"
	@22טו	"<b>רש""י ד""ה וידבר משה וגו' - ד""ה יפקד ה'.</b> אכן בא ""וידבר משה"" להודיע שבחן של צדיקים, שהרי משה עצמו אינו מזכיר עניין זה בנאומיו בספר דברים. ואולם סתירה יש בין הנאמר כאן ""מניחין צרכן ועוסקין בצרכי ציבור"" לבין הנאמר מיד - ""הגיעה שעה שאתבע צרכי"". (פ' פינחס תשמ""ח) וראה ""נחלת יעקב"". לדבריו, הגם שרצה משה רבנו שבניו יירשו את גדולתו (כמצויין ברש""י לפסוק טז), מכל מקום לא פירש הדבר בתפילתו, אלא ביקש שיהיו במנהיג הנבחר כמה מעלות טובות, אף שיתכן שאינן מצויות בבניו, כי העמיד את טובת העם במרכז."
	@22יז	"<b>רש""י ד""ה אשר יצא לפניהם, ...אלא כמו שעשיתי אני, שנלחמתי בסיחון ועוג... וכדרך שעשה יהושע, שנאמר ""וילך יהושע אליו"" וגו' (יהושע ה, יג). ע""כ.</b> קצת קשה לי: מה שייך לומר ""וכדרך שעשה יהושע"" על דבר שבעתיד, והרי כאן בא ליתן דרך להתנהגות הרצויה על פי דוגמא מן העבר. (פ' פינחס תשמ""ח) הערת ר' חזקי פוקס שי': לפי ""משכיל לדוד"" אין כאן ענין לעבר או עתיד. לדבריו, הביא רש""י שלוש דוגמאות אלו ללמדנו שהנהגה זו, שהמנהיג יוצא בראש הלוחמים ולא יושב בביתו ומשלח את חייליו, אינה נוהגת רק במלחמה גדולה, כמו מלחמת סיחון ועוג, שכן יהושע נהג כך גם כשיצא לקראת המלאך. כמו כן אין נוהגת הנהגה זו רק במלחמת חובה, שכן דוד יצא ובא לפני חייליו בכל מלחמותיו."
	@22יח	"<b>רש""י ד""ה קח לך. ד""ה וצויתה אתו.</b> תמוהה דרך שכנוע זו שמומלצת לו למשה על ידי הקב""ה - לפתות את יהושע תחילה בכבוד להיות מנהיג בניו של מקום ורק אחר כך לגלות לו את פרצופם האמיתי של בנים אלו. ועוד: כל זה לגבי אדם שלא מש מאהל משה, כלומר שידע היטב עם מי יש לו עסק. צריך להבין מה ביקשו חז""ל לומר בזה. (פ' פינחס תשמ""ח) וראה רמב""ן שמביא דברי רש""י אלו וכותב: ואינו נכון בעיני, בעבור שאמר ""לעיניהם"", כי יותר ראוי הענין הזה להאמר בינו לבינו (בין משה ליהושע), כי בפניהם (בנוכחות כולם) יגרום בהם התפקרות (שיתמרדו יותר), ומדרך המוסר שיזהיר להם בפני עצמן (שלא בנוכחות יהושע) מהיותם עוד טרחנין וסרבנין וכו'."
		"<b>רש""י ד""ה לך, את שבדוק לך, את זה אתה מכיר. ע""כ.</b> אבל ודאי שתיבת ""לך"" אינה מבטאה כאן: לטובתך, כמו במקומות אחרים. ואולי דווקא משום כך מעיר רש""י כפי שמעיר. וראה רש""י למעלה פסוק טו ד""ה וידבר משה אל ה' וגו'. (פ' פינחס תשנ""ט)"
		"וכדאי לרכז את כל ""לך"" ולבדוק אם בכולם שייך לומר ""לטובתך"". (פ' פינחס תשס""א) וראה מש""כ למעלה (יג, ב). הערת הגר""א נבנצל שליט""א: יש מקומות שהמשמעות היא 'משלך' (ראה למעלה י, ב ורש""י שם)."
		"<b>רש""י ד""ה אשר רוח בו, כאשר שאלת, שיוכל להלוך כנגד רוחו של כל אחד ואחד. ע""כ.</b> לכאורה חוזר על האמור למעלה (טז ד""ה אלהי הרוחות), כדברי בעל ""שפתי חכמים"" (אות א). ואולם שם נאמר ""...שיהא סובל כל אחד ואחד לפי דעתו"", ואילו כאן - ""כנגד רוחו של כל אחד ואחד"", ובעל ""שפתי חכמים"" מתעלם מזה. ואולי זה משום שאי אפשר להסכים לדעות נוגדות אבל צריך לסבול אותן, והיכולת לתמרן בין סובלנות לדעות שונות ובין הליכה נגדן היא המייחדת את המנהיג האידיאלי. (פ' פינחס תשמ""ח)"
	@22כ	"<b>רש""י ד""ה ונתתה מהודך עליו, זה קירון עור פנים. ע""כ. </b>וכאילו זה דבר גשמי שמעבירים מאיש לאיש ביד. וראה להלן (כג ד""ה ויסמך את ידיו) ""בעין יפה, יותר ויותר ממה שנצטוה"" וכו'. והרי זה קשה. (פ' פינחס תשמ""ח) וראה ""עבד שלמה"". לדבריו, הכוונה היא שכשיסמוך משה ידיו על יהושע, יתן לו הקב""ה מהודו."
	@22כא	"<b>""...על פיו יצאו ועל פיו יבאו"" וגו'.</b> רש""י על אתר מבאר: על פיו - של אלעזר. ע""כ. כלומר על פי אלעזר יצאו ויבואו וכו'. ולא ידעתי, למה לא לפרש: על פי משפט האורים המוזכר קודם, כי אלעזר הרי אינו אלא נושא חושן המשפט אשר בו מופיעות התשובות לשאלות שמציגים. (פ' פינחס תשס""ג) וראה ""ספר הזכרון"". לדבריו, ביאורו של רש""י נובע מסיום הפסוק ""הוא וכל בני ישראל אתו""."
	@22כג	"<b>רש""י ד""ה ויסמך את ידיו, בעין יפה, יותר ויותר ממה שנצטוה וכו'.</b> ואף על פי כן, ""פני משה כחמה, פני יהושע כלבנה"" (כ ד""ה מהודך). (פ' פינחס תשמ""ח) מעניינים בהקשר זה דברי בעל ""מלאכת הקדש"" שכתב: הנה כל ימי צְבָאִי הייתי מייחל לידע מה זאת עשה ה' לנו, שבכל מקום הוא אומר ""יהושע בן נון"" - הבי""ת בחיריק, ולא עשה כן בכל ""ן"" הכתוב במקרא, והרבה פעמים שאלתי את חכמי ארץ ולא מצאתי בפיהם מענה. אמנם עתה ניחא לי, דאיכא למימר שמכיון שמשה מלאו ליהושע את חכמתו בעין יפה עד שעשאו ככלי מלא וגדוש, לכן נקרא ""בן"" - מלשון בינה, להורות על הבינה היתרה שניתנה לו. ע""כ."
@11כח	@22ב	"<b>רש""י ד""ה קרבני, זה הדם. ד""ה לחמי, אלו אימורין (ספרי) וכו'. </b>קשה לי: מה באה דרשה זו לומר ככותרת לכלל הקרבנות שיש בהם עולות רבות, ובמיוחד קרבן תמיד. (פ' פינחס תשמ""ט) וראה ""עמק הנצי""ב"". לדבריו, הגם שהפסוקים הסמוכים עוסקים בקרבן עולה שכולה כליל ואין בה אימורים, פסוק זה מהווה הקדמה לכל הקרבנות."
	@22ג	"<b>רש""י ד""ה שנים ליום, כפשוטו. ועיקרו בא ללמד שיהיו נשחטין כנגד היום... ושל בין הערבים במזרחן של טבעות. ע""כ.</b> ראה ""שפתי חכמים"" (אות ק) ""הטבעות שקבע יוחנן כהן גדול"" וכו'. וראה יומא (סב ע""ב ורש""י שם). וקשה לי עניין הטבעות שספק רב אם היו במשכן בשעת המסעות (הרי אינן נזכרות בשום מקום) וגם אחר כך עד יוחנן כהן גדול, ואם כן, כיצד אפשר לדרוש דרשה לזמן מוגבל כל כך? (פ' פינחס תשנ""ד) הערת הרב איתן שנדורפי שי': דומה שדרשת חז""ל באה ללמד שתמידים נשחטים כנגד היום, ואיזכור הטבעות אינו חלק מהדרשה, אלא רק בא להבהיר מהו מקום השחיטה המדוייק."
	@22ד	"<b>רש""י ד""ה את הכבש אחד, אף על פי שכבר נאמר בפרשת ואתה תצוה ""וזה אשר תעשה"" וגו' (שמות כט, לח), היא היתה אזהרה לימי המלואים, וכאן צוה לדורות. ע""כ.</b> וראה רמב""ן לפסוק ב המקשה מן האמור שם (כט, מב) ""לדרתיכם"". הרי שלא היתה האזהרה שם לימי המלואים בלבד, אלא לדורות, והיא היא מצוות תמידים האמורה כאן. (פ' פינחס תשנ""ח) וראה ""משכיל לדוד"". לדבריו, אין כוונת רש""י לומר שעיקר המצוה האמורה בספר שמות - הקרבת שני כבשים בכל יום - היא אזהרה לימי המלואים בלבד, אלא הכוונה היא שפרטי המצוה שנאמרו שם וחזרו ונשנו כאן (הציווי על הקרבת כבש אחד בבוקר ושני בין הערבים), אפשר היה לומר שעל אלו לא הקפיד הכתוב אלא בימי המלואים, אבל לדורות עולם יכול להקריב את שניהם בבוקר או את שניהם בערב, לכן חזר הכתוב ופירש כאן שגם לדורות עולם כך יהיה."
	@22ז	"<b>רש""י ד""ה בקדש הסך, על המזבח יתנסכו. ע""כ. </b>אין זה שרש""י (ספרי) מפרש כאן כנגד טעמי המקרא, אלא שיש כאן משום סרס המקרא ופרשהו - בקודש יהיו הניסוכים. (פ' פינחס תשנ""ח)"
	@22ט	"הרבה תמהתי מדוע שתי פרשיות אלה - מוסף של שבת ומוסף של ראש חודש - נאמרות על פי נוסח אשכנז (בלבד), לא רק בעמידה של מוסף כי אם גם אחר פרשת תמיד של שחר. ולחילופין, מכיוון שאכן נאמרות, למה אין אומרים שם גם את פרשת מוספי הימים הטובים. ולפי שעה לא מצאתי תשובה. (פ' פינחס תשס""ד) הערת ר' חזקי פוקס שי': הוספת פסוקי מוסף של שבת לאחר פרשת התמיד היא מנהג קדום הנזכר כבר ב""סדר רב עמרם גאון"" (חלק א סימן ב), ו""המנהיג"" הביא בשמו (דיני תפילה סימן טו), שמוסיפים גם את פסוקי מוסף של ראש חודש. ""המנהיג"" (שם) תמה על מנהג זה, שהרי אין מקום להזכיר קרבן מוסף לפני תפילת שמונה עשרה של שחרית, שתוקנה כנגד תמיד של שחר. הטור (אורח חיים סימן מט) מיישב קושיה זו באמרו שמוסף - זמנו כל היום."
		"<b>""...ושני עשרֹנים סלת מנחה בלולה בשמן ונסכו"".</b> לא ידעתי על מה מוסב הכינוי שבתיבה ""ונסכו"", שהרי נושא הכתוב הוא ""שני כבשים"". (פ' בהר תשס""ג) וראה מש""כ להלן (בפסוק טו)."
		"<b>""תמימם"".</b> חסר, וכך לאורך כל הפרק, והוא הדין באשר לתיבת ""אילם"". לדברי ר' יהודה קיל שי', הרי זוהי הצורה הקדומה, וככל שמתאחרים, נהיה הכתיב מלא יותר. (פ' פינחס תשנ""ג)"
	@22י	"<b>רש""י ד""ה על עלת התמיד, ...לתלמוד זה. ע""כ.</b> המילה ""תלמוד"" באה כאן במקום ""לימוד"", וכן צריך להיות פירושה בנוסחה ""תלמוד לומר"", כלומר הכתוב בא לומר לנו לימוד ש... הצעתי כך לר' משה ארנד שי' שעמו דיברתי הרבה על אודות נוסחיהם של מדרשי ההלכה שטעונים הבהרה, והסכים עמי. (פ' פינחס תשנ""ג)"
	@22טו	"<b>רש""י ד""ה ונסכו, אין ""ונסכו"" מוסב על השעיר, שאין נסכים לחטאת. ע""כ. </b>עצם הדיוק חשוב, אך תמוה שרש""י מביאו בלשון שלילה, והרי לכאורה צריך היה לומר ש""ונסכו"" מוסב על ""כל הקרבן הזה"", כפי שהגדיר את קרבנות ראש חודש כולם בדיבורו הקודם. ואם לא כך, היה צריך לומר, על מה אכן מוסבת התיבה, ואם היא מוסבת על העולה, כמו למעלה (פסוק י), היה צריך לומר: 'ונסכה'. וצריך עיון. ואגב זה מצאתי שכל כינויי הנסכים שבפרשה (פסוקים ז, ח, ט, יד, טו, כד, לא ובפרק כט, ו, יא) וכל אלה שבקרבנות סוכות טעונים הבהרה. זכורני מאמר גדול של ר' פינחס וולף זצ""ל, בעל ה""דיוקים"", על כינויי הנסכים בפרשת פינחס באחד הגליונות הראשונים של ""המעין"" (גליון ב עמ' 54), וצריך לעיין שם. וראה רש""י להלן (כט, יא). (פ' פינחס תשנ""א, תשנ""ב, תשנ""ג)"
		"ועתה ראיתי ש""מלכה של תורה"" מאריך בזה ומביא כמה ממפרשי רש""י ולפי כולם ""ונסכו"" מוסב על ""עולה לה'"", והם מתעלמים מלשון הנקבה של התיבה עולה, וכנ""ל. (פ' פינחס תשנ""ח)"
	@22לא	"<b>רש""י ד""ה תמימם יהיו לכם ונסכיהם, אף הנסכים יהיו תמימים וכו'.</b> כלומר הכתוב הסמיך ""תמימם יהיו לכם"" לנסכים, ולא אמרוֹ עם הפסוקים הקודמים כשהזכיר את מיני הקרבנות, ללמדנו שגם הנסכים צריכים להיות תמימים. (פ' פינחס תשס""ג)"
@11כט	@22יא	"<b>רש""י ד""ה ונסכיהם, מוסב על המוספין הכתובים, ועל ""תעשו"" וכו'. </b>והנה לא כתוב ""תעשו"" בכל הפרשה כולה. וראה ""שפתי חכמים"" (אות ס) וראה ב""דיוקים"" של ר' פינחס וולף ז""ל. (פ' פינחס תשס""א)"
	@22יב	"<b>""ובחמשה עשר יום לחדש השביעי מקרא קדש..."".</b> קצת קשה: למה אין כאן תיבת ""זה"" כמו למעלה (כח, יז ו־כט, ז). ואולי עוד יותר קשה משום הערתו של ""אור החיים"" הק' למעלה (כח, יז) ששם בא ""הזה"" למעט סוכות ממצה - על פי תורת כהנים (כג, ו). (פ' פינחס תשנ""ג) וראה ""אזנים לתורה"" שכתב: בפרשת אמר (כג, לד) נאמר: ""בחמשה עשר יום לחדש השביעי הזה"", המראה, שלחלק ידוע מחג הסוכות (הישיבה בסוכה, ד' המינים ושאר המצוות האמורות בו) יש שייכות ל""מקראי קודש"" של ""החדש השביעי הזה"", לראש השנה ויום הכפורים, שהיוצא חייב בימי הדין, מפני שעוונותיו רבו על זכויותיו, יש לו תקנה לקיים את המצוות המרובות שבימי הסוכות ולהכריע את הכף לזכות. וזהו הסוד של ""גמר חתימה""... ולפיכך נמנו שם כל מצוות החג הנהדר הזה. אבל כאן הדברים אמורים במוספי ימי הסוכות, היינו אודות ""הצד השני"" של החג, שהוא בין־לאומי; והיינו שבני ישראל, המכירים את רבון העולמים והשגחתו על כל יושבי תבל, ויודעים שבסוכות נידונים על המים, נצטוו להקריב בעד כל האומות שאינם מכירים את בורא עולם או שאינם יודעים שעל המים דנים בשמים בחג הסוכות - קרבן לה': שבעים פרים בעד שבעים אומות. ומנקודת מבט זו אין לחג זה שום שייכות לראש השנה ויום כיפור (ולפיכך לא נזכר כאן מצוות סוכה וד' מינים)... ולפיכך לא נאמר בו ""הזה"" (זה שכבר מדובר עליו בראש השנה ויום כיפור)... אלא סתם ""לחדש השביעי"". ע""כ."
		"הכתוב מזכיר לגבי פסח איסור מלאכה ומצוות מצה, לגבי שבועות איסור מלאכה, אך לגבי סוכות רק ""וחגתם חג"", כלומר לא רק שאינו מזכיר מצוות היום (ארבעת המינים וסוכה), אלא אף לא איסור מלאכה."
		"(פ' פינחס תשנ""ד - לפני שלום זכר של בנם של מיכאל וחגית שי') באשר לאי־איזכורה של מצוות סוכה כתב בעל ""משך חכמה"": לא כתב כאן ""בסוכות תשבו"" כמו שכתב ""מצות יאכל"" (כח, יז) בפסח, ובראש השנה ""יום תרועה יהיה לכם"" (בפרקנו, פסוק א), משום דבחג היו צריכים כולם להיראות לפני ה' בשילה או בבית עולמים. וכי יעלו כולם, אז פטורים מדין הולכי דרכים, ומשום מצטער, ופטורים מסוכה, לכן לא הזכיר זה. ע""כ. וראה ""אזנים לתורה"" (לפסוק יב). לדבריו, שני צדדים יש בחג הסוכות: הצד האחד - היותו גמר החתימה של הימים הנוראים הקודמים לו. לצד זה מוקדשות מצוות כמו ישיבה בסוכה וארבעת המינים. היוצא חייב בימי הדין, מפני שעוונותיו רבו על זכויותיו, יש לו תקנה לקיים את המצוות המרובות שבימי המצוות ולהכריע את הכף לזכות. צד זה מודגש בפרשיית המועדות שבפרשת אמור (ויקרא כג). כאן, לעומת זאת, מודגש הצד השני - הצד הבין־לאומי - בו מצווים בני ישראל להקריב בעד כל האומות. מנקודת מבט זו אין לחג סוכות שום שייכות לראש השנה ויום כיפור ואין ענין להזכיר מצוות כמו סוכה וארבעת המינים."
	@22כד	"<b>""...מנחתם ונסכיהם"".</b> בכל קרבנות החג כתוב ""ומנחתם"", ואלו כאן חסרה הו""ו, וצריך עיון. (פ' פינחס תשנ""א) וראה ""אבני שהם"" לרב משה ליב שחור (עמ' רצו). לדבריו, נאמר ביום הרביעי ""מנחתם"", בלי ו""ו החיבור, ובשאר הימים ""ומנחתם"" עם ו""ו החיבור, לרמוז שאין לערבב את המנחות של היום הרביעי בכלי אחד עם המנחות של הימים הקודמים, אבל בשאר הימים כולם, ניתן לערבב אלו עם אלו. עיין שם. וראה הסבריהם של בעל ""משך חכמה"" על אתר, ושל מרן הגרא""י קוק ב""עולת ראי""ה"" (ח""ב עמ' שצא-שצב)."
	@22לו	"<b>רש""י ד""ה פר אחד איל אחד, ...ובמדרש רבי תנחומא, לימדה תורה דרך ארץ, שמי שיש לו אכסנאי, יום ראשון מאכילו פטומות, למחר מאכילו דגים וכו'.</b> מסתבר שלשון ""למדה תורה דרך ארץ"" אינו בא לומר שכך צריך לנהוג, חרף לשון ""יאכילנו"", אלא צילום המציאות (-דרך ארץ) הוא זה. כלומר כך הוא דרך העולם, אבל אין כל חובה לנהוג כן, וקצת תמוה שאין רש""י אומר משהו על השלילה שבדבר, או על החיוב לעשות טוב מזה. ראיתי מפרשי רש""י ומדרש תנחומא שבידי ולא נחה דעתי. (פ' פינחס תשמ""ז, תשנ""ב, תשנ""ט) על שאלה זו השיב רבי חיים קמיל, ראש ישיבת אופקים, בגליון ה' של הקובץ ""משולחן מלכים"" (עמ' קפג), וכך כתב: וכי זהו דרך ארץ, הזוהי הנהגה הרצויה על פי התורה - להיות פוחת והולך בכיבוד האורח?! אכן למדתנו תורה דרך ארץ, להיות פוחת והולך. הסיבה למעט בכבודו של האורח נובעת מפני שאינו אורח כבר. ככל שמתארך זמן אירוחו נעשה יותר ויותר כבן בית ולפיכך נוהגים עמו כאחד מאנשי הבית, וזהו דרך ארץ, לתת לפני האורח את ההרגשה שהינו כבן בית. ע""כ. ובאופן אחר השיב ר' שמואל עמנואל שי': דומה שלגבי מארח בעל אמצעים זו אכן לא הדרך ארץ הרצויה. אבל מה יעשה מארח בעל אמצעים מצומצמים, שאין באפשרותו לתת לאכסנאי כל יום פטומות? לגביו קיימת אפשרות לתת כל יום דגים או בשר בהמה, דהיינו מאכלים במחיר ממוצע. המעלה של הדרך המוצעת על ידי רבי תנחומא היא שהמארח נותן כל יום מאכל בדרגה המירבית שהוא יכול לתת באותו היום."
	@22לט	"<b>""...לבד מנדריכם ונדבֹתיכם לעֹלֹתיכם ולמנחֹתיכם ולנסכיכם ולשלמיכם"".</b> הרי זה פסוק קשה, כי הנה עולה, מנחה ושלמים הם קרבנות המובאים בתור נדר או בתור נדבה, ולכאורה אין כל צורך לפרט על ידיהם את המלים ""מנדריכם ונדבֹתיכם"". ובוודאי קשה ""ולנסכיכם"" שאינו אלא לוואי לקרבן, ולא קרבן הקרב בפני עצמו. וראה ראב""ע, אך דבריו קשים. (פ' פינחס תשנ""ו) וראה ""העמק דבר"" על אתר המבאר כי עולת ראיה ושלמי חגיגה, אף על פי שהם חובה, מכל מקום ניתן להרבות בנדרים ונדבות, וכן אפשר להרבות מנחות ונסכים יותר מהחוב ולהביא לכבש מידת נסכים הרגילה אצל פר. עיין שם."
		בר־מצוה של יגאל מנחם שי'
		"סעודת בר מצוה היא סעודת מצוה גם בלא דברי תורה, אך מדברי תודה איננו פטורים. בפרשת פינחס למדנו שמותר לספור בני משפחה. יעקב אבינו ע""ה אמר ""כי במקלי עברתי את הירדן הזה ועתה הייתי לשני מחנות"" (בראשית לב, י), והיו לו בסך הכל שבעים נפש כשירד למצרים, וזאת מארבע נשים. יגאל שלנו הוא הנכד הארבעים, והכל מאשה אחת, ה' ישמרה. וב""ה הבנים והכלות, הבנות והחתנים - כולם טובים. וכן הנכדים ההולכים וגדלים. אילו ידעתי כמה טוב להיות סבא, הייתי הופך הסדר ומתחיל בזה... אם כן אני מנצל הזדמנות זו להודות לקב""ה על כל הטובה שעשה עמי. יעקב עבר את הירדן ובידו מקל, ואני, עברתי ים גדול ואפילו מקל לא היה בידי, על אחת כמה וכמה שעלי להודות ולהודות. ברכתי לחתן הטרי, שיזכה להודות לו יתברך מדי יום בכל לב כמו עכשיו. (פ' פינחס תשנ""ד)"
@11ל	@22ב	"<b>רש""י ד""ה ראשי המטות, ...ומה ראה לאומרה כאן, למד שהפרת נדרים ביחיד מומחה, ואם אין יחיד מומחה, מפר בשלושה הדיוטות. ע""כ.</b> עלי לבדוק מדוע רש""י מדבר בהפרה ולא בהתרה. (פ' מטות תשנ""ה) לפי ""מנחת יהודה"" יש כאן טעות סופר וצריך לומר 'שהתרת', שהרי החכם עוקר את הנדר רק בלשון התרה ולא בהפרה. ובעל ""אמרי שפר"" כתב שרש""י נקט לשון חכמים שלא דקדקו בכך, כמו שמצינו בפרק ""יש נוחלין"" (בבא בתרא קכ ע""ב) שהפרת נדרים בשלשה, והיינו התרה, שהרי הפרת הנדר נעשית על ידי הבעל או האב, וכמו שפירש רשב""ם שם."
		"<b>רש""י ד""ה זה הדבר, מיעוט הוא וכו'.</b> כלומר הדינים הכתובים בפרשה זו נוהגים רק באופן האמור בפרשה. וכוונת הכתוב לומר שחכם מבטל את הנדר בלשון 'התרה', ובעל מבטל את הנדר בלשון 'הפרה'. וטעם הדבר מבואר במסכת נדרים (עז ע""ב. וראה ר""ן שם), לפי שהחכם, על ידי חרטת הנודר, הרי הוא עוקר ומבטל את הנדר למפרע, ומשמעות לשון 'התרה' היא שמתיר את הנדר לגמרי, שלא היה אסור מתחילתו. ואילו הבעל אינו מבטל את הנדר אלא מכאן ולהבא, ומשמעות לשון 'הפרה' היא שמפר ומונע את קיום הנדר מאותה שעה ואילך. ולפי הפשט קשה להבין, מהו המיוחד ב""זה הדבר"" שה' ציווהו, והרי דברים רבים ציוה יתברך. (פ' מטות מסעי תש""ס, למחרת יציאתי מבית החולים הדסה) וראה רש""ר הירש. לדבריו, פתיחה זו באה להדגיש את משמעותה ואת חשיבותה של המצוה."
	@22ג	"<b>רש""י ד""ה נדר, האומר, הרי עלי קונם שלא אוכל וכו'.</b> משמע שכל זה בשלילה, נדר שלא לעשות, אבל לא בחיוב, קבלה על עצמו לעשות דבר מסוים. וכך גם משמע מדברי רש""י להלן (פסוק יד ד""ה כל נדר וכל שבעת אסר וגו'). וראה רא""ם המבאר שנדר אינו אלא התפסת איסור על החפץ ולכן לא שייך בו ""קום עשה"". (פ' מטות מסעי תשס""א)"
		"ומקרא מפורש הוא (פסוק יד) - ""כל נדר וכל שבֻעת אִסר לענֹת נפש"". (פ' מטות מסעי תשס""ב)"
	@22ו	"<b>""...כל נדריה ואסריה... לא יקום"".</b> לא ראיתי מי שיעיר על לשון היחיד במקום שלכאורה היה צריך לבוא לשון רבים, אף לא ב""דעת מקרא"". (פ' מטות מסעי תשס""ד)"
		"<b>רש""י ד""ה וה' יסלח לה, ...זו היא שצריכה סליחה, ואף על פי שהוא מופר, ואם וכו'.</b> לכאורה צריך לומר: ""אף על פי"" בלא ו""ו. אך גם בדפו""ר כמו כאן. (פ' מטות מסעי תש""ס)"
	@22ז	"<b>רש""י ד""ה ואם היו תהיה לאיש, ...ואין צריך לומר אם קיים אחד מהם (נדרים ס""ז ע""א). ע""כ.</b> משמע שיש הבדל בין קיום מפורש, שאמר לה ""מקויים לך נדרך"" או ""יפה נדרת"" וכדו', ובין שמיעה בלא תגובה־הפרה, וזה תמוה, וצריך לעיין בגמרא שם. (פ' מטות מסעי תשס""ד) בגמרא שם מבואר, שהואיל והדין הוא שהמקיים את נדרה (של בתו או אשתו), יכול ביום שמעו להשאל לחכם על הקמתו, ולחזור ולהפר את נדרה. לפיכך אומרת המשנה ""ואין צריך לומר אם קיים אחד מהם"" - להשמיע, שאף על פי שזה שקיים את נדרה נשאל על הקמתו, וחזר והפר, אין הפרתו מצטרפת להפרתו הקודמת של האחר, שאין נדרה מופר, אלא אם כן מפירים שניהם בבת אחת."
	@22ח	"<b>""ושמע אישה ביום שמעו והחריש לה"".</b> קצת קשה לי: הרי ברור ששומע רק ביום שמעו, לא לפני כן ולא אחרי כן, והעיקר הוא שהוא מחריש ביום שמעו, ועל כן צריך היה לומר בסדר הפוך - והחריש לה ביום שמעו. (פ' מטות מסעי תש""ן)"
		"והיה מתבקש שרש""י יאמר: סרס המקרא ופרשהו. (פ' מטות מסעי תשנ""ט) וראה ""העמק דבר"" על אתר. ובעל ""אזנים לתורה"" כתב: ושמע אישה ביום שמעו - של האב, שהפר לה בו ביום (כשיטת הרמב""ם בהלכות נדרים יב, יז). ע""כ."
	@22יז	"<b>""...בין איש לאשתו, בין אב לבתו"" וגו'.</b> פסוק כולל־מסיים זה, קשה: (א) אין הוא מזכיר את כל המצבים שבפרשה. (ב) הוא הופך את הסדר של שני המצבים שהוא אכן מזכיר. כי הנה סדר הפרשה הוא כך: איש (פסוק ג); בת (פסוקים ד-ו); ארוסה (ראה רש""י) (פסוקים ז-ט); אלמנה וגרושה (פסוק י); אשת איש (פסוקים יא-טז), ואין זה עולה יפה עם הסדר שבפסוקנו - איש ואשתו ואחר כך איש ובתו, אף על פי שזהו הסדר הפשוט. וצריך עיון. (פ' פינחס תשס""ב)"
@11לא	@22ב	"<b>""נקֹם נקמת בני ישראל מאת המדינים"" וגו'.</b> והנה כבר נצטוו על זה למעלה (כה, יז) ""צרור את המדינים"" וגו', אלא ששם אין מסופר על ביצוע הצו. והנה אף על פי שמשתמע מכאן שהיה נחוץ צו נוסף, מדגיש רש""י כאן (ג ד""ה וידבר משה וגו') את זריזותו של משה בביצוע הצו חרף העובדה שמותו כרוך בו. (פ' מטות תשס""ב) וראה מש""כ שם (למעלה כה, יז)."
		"<b>רש""י ד""ה מאת המדינים, ולא מאת המואבים, שהמואבים וכו'.</b> לא ידעתי למה אין רש""י מביא את דברי הספרי לפסוקנו - המדינים, דהיינו המתדיינים, המתייעצים, כלומר הנקמה אכן משניהם. (פ' מטות מסעי תשמ""ז)"
		"וראה מה שכתבתי למעלה (כה, א). (פ' מטות מסעי תשס""ג)"
		"<b>""...תאסף אל עמיך"".</b> לשון הרבים שב""עמיך"" תמוה, ולא ידעתי למה בא. (פ' מטות מסעי תשנ""ג, תשנ""ד)"
		"ואכן אונקלוס מתרגם לשון יחיד - ""לְעַמָּךְ"". (פ' מטות תשס""ה) וראה מש""כ למעלה (כז, יג)"
	@22ג	"<b>רש""י ד""ה וידבר משה וגו', אף על פי ששמע שמיתתו תלויה בדבר, עשה בשמחה ולא איחר. ע""כ.</b> אילו אמר: בזריזות, ניחא, אבל בשמחה, מנא ליה? ואולי צריך לומר, על דרך המוסר, שבעצם עשייתו המיידית של משה רבנו ע""ה אין רבותא, הרי כל חייו מעידים שעשה רצונו של מקום ב""ה. הרבותא היא בכך שלא עירבב בעשייתו זו שום נגיעה אישית, ולו במחשבה, וזה אי אפשר אלא אם כן עשה בשמחה, ולא מתוך עצבות על מותו הקרב. ועוד: הביטוי ""עשה בשמחה"" במקום ""הזדרז"" מחזק את דעתי באשר להרגשה הראויה כאשר באים לנקום את נקמת ה' באויבינו־אויביו. כמה השתנו העתים, ושמא - האנשים? (פ' מטות מסעי תשמ""ז) וכבר נדרשתי באריכות לסוגיה זו בספר שמות (יד, כ)."
	@22ד	"<b>רש""י ד""ה לכל מטות ישראל, לרבות שבט לוי. ע""כ.</b> כלומר אף שבט לוי יטלו חלק במלחמה מול מדין, הגם שלא יצאו להלחם בשאר המלחמות, ואף לא במלחמת כיבוש הארץ. והנה בפסוק הבא נאמר ""וימסרו מאלפי ישראל אלף למטה, שנים עשר אלף חלוצי צבא"", וצריך אפוא לומר ששבט לוי השתתף על חשבון אחד משבטי יוסף, כלומר שאפרים ומנשה שלחו יחד אלף יוצאי צבא כנציגי שבט יוסף, וקצת תמוה שאין רש""י אומר כן. (פ' פינחס תשנ""ד, תשנ""ה)"
		"וראה ""שפתי חכמים"" (אות ס). (פ' מטות מסעי תשס""א) ולפי ""גור אריה"" לא נאמר 'שלשה עשר אלף' משום שבני שבט לוי לא נלחמו בפועל במלחמה ולא נמנו בכלל חלוצי הצבא, אלא הלכו עמם למלחמה לצורך נשיאת הארון וכלי הקודש בלבד (כאמור להלן בפסוק ו וברש""י שם)."
	@22ו	"<b>רש""י ד""ה אֹתם ואת פינחס, ...דבר אחר, שהלך לנקום נקמת יוסף אבי אמו, שנאמר ""והמדנים מכרו אֹתו"" (בראשית לז, לו). וכו'.</b> לא אדע מה חטאו מדינים אלה - והרי את יוסף מכרוהו להם, וסחר עבדים לא היה אסור. (פ' מטות מסעי תש""ס) וראה ""עמק הנצי""ב"". לדבריו, אמר יוסף למדנים שיוליכוהו לאביו ויקבלו ממנו שכרם משלם, והם ברעתם מיאנו והורידוהו מצרימה למכרו כעבד. ולפי ""דברי דוד"" חטאם היה בכך שבחרו למכרו דווקא למצרים כדי שלא תהיה לו תקומה."
		"<b>שם. ...ומזרע יוסף שפטפט ביצרו. ע""כ.</b> לא ברור לי מה מקורו של רש""י לזה שיוסף השתדך עם משפחת לוי. כלום די ברמז זה שבביטוי ""מבנות פוטיאל"" (שמות ו, כה) שבעצם כבר תפוש לעניין מזרע יתרו? (פ' מטות מסעי תשמ""ז)"
		"וראה בחומש ""תורת חיים"" (הערה 33) המפנה לגמרא סוטה (מג ע""א), שם מניחה הגמרא שהדרשה ""בן פוטי זה"" חלה גם על יוסף וגם על יתרו. (פ' מטות מסעי תשנ""ג)"
		"<b>רש""י ד""ה וכלי הקדש, זה הארון והציץ וכו'.</b> קצת קשה לי: הניחא הארון, כי הרי זה הארון שבו שברי הלוחות, והוא יוצא לפני המחנה. אך אם לקח עמו גם הציץ, כיצד זה נשאר אלעזר כהן גדול בלא ציץ לאורך כל ימי המלחמה? (פ' מטות מסעי תשס""א) הערת הגר""א נבנצל שליט""א: היה ציץ נוסף למשוח מלחמה."
	@22ז	"<b>תורה תמימה: ויצבאו על מדין, הקיפוה מארבע רוחותיה. רבי נתן אומר, נתן להם רוח רביעית כדי שיברחו. (ספרי).</b> והרי דבריו הנחמדים באות ט' שם: רצונו לומר, הניח מקום למי שירצה לברוח שיברח. והרמב""ם (הלכות מלכים ו, ז) כתב: ""כשצרין על עיר לתפשה אין מקיפין אותה מארבעה רוחותיה אלא משלש רוחות, ומניחין מקום לבורח ולכל מי שירצה להמלט על נפשו, שנאמר 'ויצבאו על מדין כאשר צוה ה' את משה'. מפי השמועה למדו שבכך ציווהו""... ולא נתבאר למה פסק הרמב""ם כרבי נתן נגד חכמים, וגם לא נתבאר יפה הלשון ""מפי השמועה למדו שבכך ציווהו"" - איפה מרומזת שמועה זו? וגם: מניין לו לרבי נתן חידושו זה? ויתכן לומר, שסמך על מה שכתוב בירושלמי (שביעית פ""ו, ה""א): ""שלש פרסטיגיות (הודעות גלויות) שלח יהושע עד שלא נכנס לארץ, ואחת מהן מי שרוצה להפנות (כלומר לברוח) יפנה"". ע""כ. והנה אינו מבואר מניין למד יהושע כן, וצריך לומר שלמד ממלחמת משה שעשה כן, הרי מוכח כדעת רבי נתן שהניחו מקום לברוח, ועל ברייתא זו סמך רבי נתן לחדש חידושו. ומכיון שסתם ברייתא כרבי נתן, לכן פסק הרמב""ם כוותיה. וזו היא גם כוונת הלשון ""מפי השמועה למדו"", כלומר מפי השמועה, ממנהג יהושע, למדו, שכך נצטווה משה. ובטעם הפרצה מרוח רביעית יש לומר, משום דאם לא הניחו להם כל פתח להמלט, היו לוחמים כולם כמתייאשים עד שארית כחותיהם, והיה קשה כבושם לפני ישראל, מה שאין כן אם יש מקום לנוס ולהמלט. ע""כ. אלא שלכאורה אין הדברים עולים יפה עם הסיפא של הכתוב: ""ויהרגו כל זכר"", כלומר איש לא ברח דרך הפרצה שהניחו להם. (פ' מטות מסעי תשנ""א)"
		"<b>""ויהרגו כל זכר"".</b> מכיוון שכך, קשה להבין, כיצד היתה להם למדינים תקומה עד שיכלו להציק לישראל בימי השופטים (שם ו, א) זמן קצר כל כך אחרי מפלתם זו. (פ' מטות מסעי תשמ""ב) לשאלה זו נדרש הרב אורי הולצמן (ב""תורה ודעת"" ח""ב עמ' רטו), וכך כתב: חז""ל דרשו (ספרי) ""'ויצבאו על מדין' - הקיפוה מארבע רוחותיה. רבי נתן אומר - נתן להם רוח רביעית כדי שיברחו"". אם כן לפי רבי נתן, שהשאירו להם רוח רביעית, בוודאי לא נהרגו כולם. ומה שכתוב ""ויהרגו כל זכר"", עיין מה שביאר ב""עמק הנצי""ב"": ""היינו כל הבא לידם שלא נמלטו, וכלפי דכתוב בנקבות שהחיו, כתוב דזכרים, הרגו כל שבא לידם, אבל בוודאי כמה ברחו מהם, שהרי אומת מדין לא נשמדה מן האדמה ולא נאסף זכרה בנביאים וכבר נלחמו עם ישראל בימי גדעון"". ולמאן דאמר שהקיפוה מכל הצדדים עיין בהמשך דבריו, שהביא מבמדבר רבה (כב, ד) מחלוקת אם מדין דנן היא אותה מדין שנתגדל בה משה, וכתב: ""ואם היא אותה מדין, על כרחך שנשתייר ממנה פליטה, וכדברי רבי נתן שנתן להם רוח לברוח. או שהיא מדין אחרת, בסמוך למואב, והיא חרבה עד עכשיו. ואילו מדין שנתגדל בה משה סמוך למצרים, עמה לא נלחמו כלל, והוא כמאן דאמר שהקיפוה מכל רוחותיה"". ע""כ."
	@22ח	"<b>רש""י ד""ה חמשת מלכי מדין, ...אמר להם, אם כשהייתם ששים רבוא לא יכולתם להם וכו'.</b> לא ידעתי למה מתכוון רש""י בזה. ולפי ""באר בשדה"", כשהיו ישראל בערבות מואב לא נלחמו עם בני מואב, רק התגרו בהם, והיה בלעם סבור שזהו מחמת שלא יכלו להם, ולא ידע שנצטוו שלא לעשות עמם מלחמה ושלא לכבוש את ארצם. (פ' מטות מסעי תשנ""ה)"
		"<b>שם. ...נתנו לו שכרו משלם ולא קפחוהו (לשון ספרי). ע""כ.</b> כלומר לא מנעו ממנו את גמולו, והרגו גם אותו כמלכי מדין, על אף שלא נצטוו ישראל אלא לנקום במדינים. הרי לך לשון אירוניה כבר במדרש! (פ' מטות מסעי תשס""א)"
		"<b>שפתי חכמים (אות א): ...והא (בלעם) אינו מדיני. ע""כ. </b>ראה מה שכתבתי למעלה (כב, ה). (פ' מטות מסעי תשמ""ז)"
	@22י	"<b>רש""י ד""ה טירֹתם, מקום פלטרין שלהם שהוא לשון מושב כמרים יודעי חוקיהם. דבר אחר, לשון מושב שריהם וכו'.</b> לפי הפירוש הראשון הרי זה מונח מוגדר: הבית שבו יושבים הכמרים יודעי החוק, והתיבה ""מקום"" שברישא, לכאורה מיותרת לגמרי. והפירוש השני קשה הרבה יותר, כי שם צריך להשלים מקום מושב של טורני־סרני = טירותם. (פ' מטות מסעי תשנ""ח)"
	@22יג	"<b>רש""י ד""ה ויצאו משה ואלעזר הכהן, לפי שראו את נערי ישראל וכו'.</b> לא ידעתי מה צריך למצוא סיבה ליציאתם, והרי לכאורה הפשט הוא שיצאו לקראת הצבא החוזר מן הקרב, וכאשר ראו את הנשים, או אז קצף משה? ובאשר לנערי ישראל - למה לדבר עליהם רעות כאשר על אנשי המלחמה רש""י עצמו (בפסוק יא) מדבר טובות? כלום אין נערי ישראל אנשי המלחמה? (פ' מטות מסעי תשנ""ח) וראה ""באר בשדה"". לדבריו, דברי רש""י־ספרי מדוייקים בלשון הכתוב, שכן חזר הכתוב ופירט בפסוק יב ""ויבִאו אל משה וגו' את השבי ואת המלקוח ואת השלל"" וגו' לאחר שכבר אמר (בפסוק יא) ""ויקחו את כל השלל ואת כל המלקוח"" וגו'. בכך רצה הכתוב למעט את הביזה, שאותה לא הביאו. וראה ""משכיל לדוד"" המבאר כי אכן ישנה כאן הבחנה בין הנערים שיצאו לחטוף מן הביזה לעומת העם בכללו ועמו אנשי המלחמה, שהיו כשרים וצדיקים."
		"עוד קשה: ממי הלכו הנערים לחטוף? מחוזרי המלחמה? וכי אלה יתנו להם? והרי לא לזירת הקרב הלכו משה ואלעזר, ומה אפוא ראו? (פ' מטות מסעי תשס""ג)"
	@22יד	"<b>""ויקצף משה על פקודי החיל"" וגו'. </b>שאלני גיסי ר' מרדכי (מוטל) שפרונג זצ""ל, למה לא קצף משה על פינחס, והרי הוא היה מפקדו העליון של מבצע זה? ועדיין אין לי תשובה. (פ' מטות מסעי תשמ""ז)"
		"מצאתי תשובה ברמב""ן (לפסוק ו), וזו לשונו: ...וחלק כבוד לפינחס, כי ה' נתן לו את בריתו שלום. ע""כ. (פ' מטות מסעי תשמ""ח)"
		"וכך גם ב""העמק דבר"": משום הכבוד. (פ' מטות מסעי תשמ""ט)"
		"ועוד קשה: למה בכלל קצף, הרי כלל לא נאמר לאנשי הצבא או למפקדיהם להרוג את הנשים, לא בציווי הכולל על מלחמת מדין (כה, יח) ולא בציווי היחידי (בפרקנו, פסוק ב)? ואף זאת, שלמעלה (כה, ו) משמע שבנות <b>מואב</b> היו אלה שהזנו את בני ישראל, וכזבי בת צור היתה <b>המדינית</b> היחידה שעשתה כן? (פ' מטות מסעי תשמ""ט)"
		"ורמב""ן למעלה (בפרקנו, פסוק ו) סובר כי דווקא מואביות רבות השתתפו בעסק זה. (פ' מטות תשנ""ב) וספורנו (בפסוק טו) כתב: לא היה לכם להחיות לפחות אותן הנשים שהכרתם שהיו לכם לתקלה בדבר בלעם. הערת הרב איתן שנדורפי שי': ועיין בדברי אור החיים הק' למעלה (כה, טו)."
	@22טז	"<b>רש""י ד""ה הן הנה, מגיד שהיו מכירין אותן, זו היא שנכשל פלוני בה. ע""כ.</b> כלומר רק מעטים נכשלו בבנות מדין. לא היתה זו תופעה המונית, כי אז לא היו יכולים לדעת פרטים מן הסוג הזה. ומכאן שהריגתן של אלה היתה על פי דין, כהריגתה של כזבי בת צור, ואותם כ""ד אלפים שנספו במגיפה נכשלו בבנות מואב. וכבר ציינתי לדברי רמב""ן למעלה (פסוק ו) שבמואביות רבות נכשלו. (פ' מטות מסעי תשנ""א, תשנ""ג במעלה הגלבוע, מטות תשנ""ה)"
		"כל זה עולה יפה עם מה שכתבתי למעלה (כה, א). (פ' מטות מסעי תשס""ג)"
		"ועדיין קשה לי על ההנחה שבמדיניות רבות נכשלו מהפסוקים ""צרור את המדינים, והכיתם אותם... על דבר פעור ועל דבר כזבי בת נשיא מדין אחֹתם המֻכה"" וגו', דהיינו שכזבי היתה יחידה וחריגה, ועיקר רעתם של מדין היה ""בנכליהם אשר נכלו לכם על דבר פעור"" (כה, יח). (פ' מטות מסעי תשמ""ז) וראה מש""כ למעלה (בפסוק יד)."
	@22יז	"<b>רש""י ד""ה הרגו.</b> דברי רבי ישמעאל שבספרי היו נחוצים כל עוד לא היו טעמי המקרא, ואכן שאלה היא כיצד קראו אז. (פ' מטות מסעי תשנ""ח) הערת ר' חזקי פוקס שי': עיין בהקדמה השלישית של הספר ""מסורת המסורת"" לרבי אליהו בחור. שם מביא ראיות שונות לכך שבזמן התלמוד עדיין לא היו ניקוד וטעמים, וכך כתב: לכן אומר אני כי ברור לי שהנקוד לא היה ולא נברא בימי חכמי התלמוד, וכל שכן בימי אנשי כנסת הגדולה, כי לא היו צריכין להם, כי היו בקיאים לקרא בלי נקוד וטעמים, וקראו במקום העמדת הענין בהפסקה, ובמקום סמיכת הענין בהתמדת הדבור, כאשר שמעו וקבלו מפי הנביאים"". ע""כ. הערת הגר""א נבנצל שליט""א: פיסוק הפסוקים הוא ממשה רבנו."
		"ומשום מה אין הכתוב מזכיר שאכן קיימו ישראל את הציווי על השלמת הנקם באנשי מדין. (פ' מטות מסעי תשנ""ט)"
	@22יט	"<b>רש""י ד""ה מחוץ למחנה, שלא יכנסו לעזרה. ע""כ.</b> כלומר למחנה שכינה, כדין שאר טמאי מתים, וכדבריו להלן בד""ה תתחטאו. וכמבואר מדבריו להלן (פסוק כד): אל המחנה - למחנה שכינה. (פ' מטות תשנ""ה)"
		"<b>רש""י ד""ה אתם ושביכם, לא שהגויים מקבלין טומאה וצריכין הזאה וכו'.</b> ברור שקשה לו לרש""י, למה לו היטהרות לשבי, והרי נכרים אינם מיטמאים, ועל כן הוא מפרש שרק על טומאה שנטמאו לאחר בואם בברית, צריכים הם להטהר, ולא על מה שנטמאו קודם לכן. והוא על פי ספרי (קנז). ואולם קשה על זה: למה הכתוב בחר לציין כאן דווקא הלכה זו הנוגעת לנכרי אחר גיורו, והרי עם בואו בברית הוא חייב בכל המצוות, ומאי שייר דהאי שייר? ואולי הדרשן מבקש להדגיש בדרך זו דווקא את השלילה - שביכם אינם טעונים טהרה עד שיתגיירו, שכן בעודם גויים אינם מקבלים טומאה כלל. (פ' מטות מסעי תשנ""ח)"
	@22כא	"<b>רש""י ד""ה ויאמר אלעזר הכהן וגו', לפי שבא משה לכלל כעס, בא לכלל טעות, שנתעלמו ממנו הלכות גיעולי גויים וכו'.</b> והוא על פי ספרי (קנז). ונראה שגם סדר הפסוקים כאן מורה כן, ואולי הוא אפילו ביסוד הדרשה. למעלה (פסוק יג) נאמר ""ויצאו משה ואלעזר הכהן"" וגו', אחר כך (פסוק יד) ""ויקצף משה"" ומיד עם גמר העניין (ואולי אף לפני סיומו) בא ""ויאמר אלעזר הכהן... זאת חקת התורה"" וגו' (פסוק כא), כאילו בא להשלים מה שנשכח בדברי משה רבנו ע""ה. (פ' מטות תשנ""ב)"
		"אבל עתה קשה לי עצם הדרשה ""בא לכלל כעס, בא לכלל טעות"" וכו', כי מה טעות יש כאן - שכחה יש כאן, והניחא בספר ויקרא (י, יז) כשהיה צריך להגיב מיד, אף כי מדובר גם שם בשכחה, ובוודאי למעלה (כ, י-יא) שמדובר בטעות, אך כאן יש רק שכחה ואין כל הכרח לתגובה מידית של משה רבנו ע""ה? (פ' מטות תשנ""ה)"
	@22כב	"<b>רש""י ד""ה אך את הזהב, ...לומר שצריך להעביר חלודה שלו וכו'.</b> מקורו בספרי זוטא. לפי הידוע לי זהב אינו מתחמצן וממילא אינו מעלה חלודה. וצריך לבדוק. (פ' מטות מסעי תשס""ג) בשאלה זו עסק גדי איידלהייט, וכך כתב: ""אפשר לתמוה קצת, על שענין החלודה מופיע דווקא במתכת הזהב שאינה מתחמצנת ומחלידה, אולם המילה 'אך' באה למעט והכוונה בפסוק היא למעט את החלודה והלכלוך, שהכלים צריכים ניקוי לפני ההגעלה. פירוש רש""י מתייחס למילה 'אך', ולאו דווקא לזהב, אלא לאחת מן המתכות שאחריו שמתחמצנות (או בתערובות המכילות מתכות אלו שגם הן מתחמצנות)"". (הראני ר' חזקי פוקס שי')"
		"<b>""...ואת העֹפרת"".</b> אונקלוס מתרגם: וית אברא. ואף על פי כן קשה קצת לקבל שזהו העופרת שבלשוננו, שהרי זו נמסה מהר למדי, כלומר אינה ""באה באש"". (פ' מטות מסעי תשנ""ז)"
	@22כג	"<b>רש""י ד""ה אך במי נדה יתחטא, ...ורבותינו דרשו מכאן, שאף להכשירן מן האיסור הטעין טבילה לכלי מתכות, ומי נדה הכתובין כאן, דרשו - מים הראויים לטבול בהם נדה וכו'.</b> כלומר בנוסף לגיעול המכשיר את הכלים מן האיסור הבלוע בהם, יש צורך גם בטהרה, בהזאת אפר פרה אדומה כדי לטהרם מן הטומאה. ואף כלים חדשים של גוי חייבים טבילה כשישראל קונה אותם, לפי שיצאו מטומאת גוי ונכנסו לקדושת ישראל, כמבואר במסכת עבודה זרה (עה ע""ב). (פ' מטות תשנ""ב)"
		"<b>רש""י ד""ה תעבירו במים, מטבילן ודיו, ודוקא כלי מתכות. ע""כ.</b> כלומר דרך השימוש - ולא טיב החומר - קובעת. אלא שבני ישראל מחמירים על עצמם ומגעילים גם גביעי יין וכיוצא בזה. (פ' מטות תשנ""ה) וראה דברי רמ""א (ב""שולחן ערוך"" אורח חיים הלכות פסח תנא, ו) שכתב: ויש מחמירין להגעיל כל כלי שתיה אף על פי שתשמישן בצונן, משום שלפעמים משתמשין בהם בחמין; וכן הוא המנהג להגעילן. ע""כ. מלבד זה, כיון שבגביעי כסף נוהגים לשתות יין ושאר משקאות חריפים, ולדעת כמה פוסקים יש כבישה בכלים, כלומר הכלי בולע בכבישה כבבישול ואינו בולע רק בקליפתו, לכן לכתחילה טוב להגעילם (עיין ""כף החיים"" יורה דעה קה, א)."
		"והרי אנו גם מטבילים כלי זכוכית. (פ' מטות מסעי תשס""ד) אכן כלי זכוכית, לא נזכר דינם בתורה, ונחלקו הפוסקים אם דינם ככלי מתכות, שיש להם הכשרה (ראה ""שער הציון"" סימן תנא, אות קצו ו""משנה ברורה"" שם אות קנה), או ככלי חרס שאין להם הכשרה כלל (רמ""א ב""שולחן ערוך"" אורח חיים תנא, א). הערת הגר""א נבנצל שליט""א: כלי זכוכית מדאורייתא אינם צריכים טבילה."
	@22כז	"<b>""תֹּפשי המלחמה"".</b> ואילו בפסוק לב אותם האנשים נקראים ""עם הצבא"". למה? ועוד: כאן מדובר ב""מלקוח"" ואילו להלן מדובר ב""מלקוח יתר הבז"". מה נשתנה? לשאלה השניה נדרש רש""י להלן (לב ד""ה ויהי המלקוח יתר הבז). לדבריו, ה""מלקוח"" אלו בעלי החיים שנלקחו כשלל, ואלו נתחלקו לשני חלקים - האחד חוּלק בין תופשי המלחמה, והשני - בין כל העדה. מלבד בעלי החיים היתה גם ביזת מטלטלין (ראה רש""י לפסוק יא) אותה בזזו אנשי הצבא לעצמם. (פ' מטות מסעי תשמ""ט)"
	@22לב	"<b>רש""י ד""ה ויהי המלקוח יתר הבז, ...ויהי המלקוח שבא לכלל חלוקה ולכלל מכס, שהיה עודף על בז המטלטלין אשר ""בזזו עם הצבא"" איש לו, ולא בא לכלל חלוקה - מספר הצאן וכו'.</b> כך צריך לכאורה לפסק את דברי רש""י כאן. (פ' מטות מסעי תשמ""ח)"
		"ובדפו""ר אינו כלל. (פ' מטות מסעי תשמ""ט)"
		"ולאמיתו של דבר לא ידעתי מה עניין יש לי בכל המספרים הללו - כמה בזזו, כמה חולק לכאן וכמה לכאן - אף כי המספרים כשלעצמם אדירים הם אפילו למושגי היום, כי למאי נפקא מינה, ולכאורה די במה שכתוב באשר לתרומת הזהב. (פ' מטות מסעי תשמ""ט) וראה מש""כ להלן (בדיבור הבא)."
	@22לו	"מכיוון שהתורה מונה בקטע הראשון את פרטי מחצית השלל, לשם מה לחזור על פרטי המספרים בקטע השני, הוא חלקו של העם. כלום יש הווה אמינא שהמחצית השניה תהא שונה מן הראשונה? וזאת מלבד השאלה: מה עניין לנו בפרטים אלה? (פ' מטות מסעי תשס""ז) וראה רמב""ן (לפסוק לו). לדבריו, פירוט החצי והמכס בא להודיענו שמאותו יום בו לקחו את המלקוח (ראה פסוק לב) ועד שספרו אותו והפרישו ממנו את המכס ונתנוהו לאלעזר הכהן, לא מת מכל המקנה הגדול הזה אפילו אחד, וזה היה נס. וראה דברי ""אור החיים"" הק' לפסוק לב."
	@22מב	"<b>רש""י ד""ה ותהי מחצת העדה, כך וכך. ע""כ. </b>לכאורה הכוונה לומר: ותהי וגו' הוא מעין כותרת של הסך הכל, והוא לפרטיו; מן הצאן - כך וכך, מן הבקר - כך וכך וכן הלאה. (פ' מטות מסעי תשס""ג) הערת הרב איתן שנדורפי שי': אכן מבואר במפרשי רש""י, שכל ד""ה שבפסוקים אלו הם בעצם דיבור אחד. וכך מסודרים דברי רש""י על פסוקים אלו בחומש ""תורת חיים"" ובחומש רש""ר הירש."
	@22מג	"<b>""ותהי מחצַת העדה מן הצאן"" וגו'.</b> לא ידעתי כיצד נזהרו באלה בלאו ""אֹתו ואת בנו לא תשחטו ביום אחד"" (ויקרא כב, כח). וראה מה שכתבתי שם. (פ' מטות מסעי תשס""ג)"
	@22מז	"<b>""ויקח משה ממחצִת בני ישראל את האחֻז אחד מן החמשים... ויתן אֹתם ללוים"" וכו'.</b> לא ידעתי במה זכו, והרי גם שבט לוי העמיד אלף יוצאי צבא למסע נגד מדין. (פ' מטות מסעי תשנ""ט)"
		"ולכאורה היה פשוט יותר שישמור שבט לוי על ביזת נציגיו בצבא. ושמא יש כאן ביטוי לשיוויון השבטים בעניין זה? (פ' מטות מסעי תשס""ד)"
	@22נ	"<b>רש""י ד""ה וכומז, ...לכפר על הרהור הלב של בנות מדין. ע""כ.</b> קשה לי: למה צריך ליתן טעם דווקא על מתן תכשיט זה ולא לכל היתר המנויים כאן? ואולי דברי רש""י מוסבים באמת על כל המנויים כאן, וכאילו אחר ""בית הרחם"" מתחיל ד""ה חדש - ""לכפר"", על הרהור הלב וכו'. אך לפי שעה לא מצאתי כן, גם לא בדפו""ר. (פ' דברים תשמ""ז)"
		"והנה עתה ראיתי שכך עשה ידידי ר' יצחק לוי ברש""י שבחומש רש""ר הירש. (פ' מטות מסעי תשמ""ח)"
	@22נד	"<b>""ויקח משה ואלעזר הכהן את הזהב מאת שרי האלפים והמאות"" וגו'. </b>לא ידעתי מה עניין בחזרה זו על האמור בפסוק נא ""ויקח משה ואלעזר הכהן את הזהב מאתם"" וגו'. (פ' מטות מסעי תשנ""ט) וראה ""העמק דבר"" שכתב: אחר שנִצרף הובא שנית למשה, ולא באו אז כולם, אלא אחד בשביל כולם ובידו החתיכה, משום הכי כתיב ""מאת שרי האלפים והמאות""."
@11לב	@22א	"פרק זה מוקדש להתנחלותם המפתיעה של שנים וחצי שבטים מישראל בעבר הירדן המזרחי. התאור הממושך והמפורט של השיחה בין השבטים למשה רבנו ע""ה, יש מי שרוצה לראות בו ביטוי לרצון משה רבנו שלא לראות בהסכם על ירושה בעבר הירדן מזרחה מעשה מדיני כי אם עניין ששם שמים מופיע בו. דומה שראיתי מעין זה אצל הנצי""ב. אך כנגד זה קצת קשה מדברי רש""י לפסוק טז, כלומר כשמשה רצה ללמד את בעלי שיחתו דרך ארץ, אמר להם זאת במפורש ולא במשתמע. (פ' מטות תשנ""ה)"
		"בכל הפרשה משתמע טון של שלילה לגבי עצם הרעיון להתנחל בעבר המזרחי של הירדן, אולם ראה דברי רש""י להלן (דברים לג, כא ד""ה וירא וגו' וד""ה כי שם וגו'), שם משה כאילו משבח את שבט גד על עצם הדרישה לנחלה זו. (פ' שופטים תש""ן) הערת הרב איתן שנדורפי שי': על שאלה זו ניתן להשיב על פי דבריו של הגאון הרב חיים קנייבסקי שליט""א בספרו ""טעמא דקרא"" (עמ' קמו), וכה דבריו: ומקנה רב היה לבני ראובן ולבני גד - בכל הפרשה הקדים גד לראובן חוץ מכאן, וכבר עמד בזה רמב""ן. עיין שם. ויש לומר, דבאמת לבני ראובן היה יותר מקנה ולכך הקדימן כאן. ובאמת בני ראובן כיוונו בשביל המקנה, אבל בני גד, היה עיקר כוונתן לדבר אחר, משום שידעו שמשה רבנו יהא קבור שם ורצו שיהא בחלקן, אך מפני כבודו של משה שעדיין היה חי לא רצו להזכיר קבורתו ותלו הדבר בבהמתן, וזה מפורש בפסוק ""ולגד אמר וגו' וירא ראשית לו כי שם חלקת מחֹקק ספון"", ופירש רש""י - ""ראה ליטול לו חלק בארץ סיחון ועוג שהיא ראשית כיבוש הארץ, כי ידע אשר שם בנחלתו חלקת שדה קבורת 'מחוקק', והוא משה"". ...ולכך הקדים בני גד בכל הפרשה, שכוונתן היתה יותר לשם שמים. ע""כ. דומה שזו גם הסיבה ליחס המשתנה של משה רבנו - בפרשתנו תלו השבטים את רצונם לנחול בעבר הירדן המזרחי בריבוי המקנה, לכן קיבלו יחס שלילי. ואמנם בני גד, טעם אחר היה עמהם, אך קיבלו תוכחתם באהבה, ובלבד שלא יפגעו חלילה בכבודו של משה. ביום מותו, משהבין משה את כוונתם הנסתרת של בני גד, בא אליהם בדברי שבח ""וירא ראשית לו..."". ומפורשים הדברים באריכות רבה ב""נפש הגר"" (דברים לג, כא) שלמד כך ב""תרגום אונקלוס"", וחתם דבריו בזו הלשון: כן לומד התרגום כוונת ופירוש הכתובים אלה, כי כן דרך התרגום, להפך תמיד אחר זכות ומעלת הצדיקים שבטי יה, כמו שהראנו והוכחנו כמה פעמים. עיין שם."
		"כל ""פרשה סתומה"" היא לכאורה שיחה חדשה. כך למדתי עם אסף שי'. ובפסוק ח מתפרצים זכרונות מרים מלפני ל""ח שנה! (פ' מטות מסעי תש""ן) וראה מש""כ להלן (פסוק כ)."
		"חצי שבט מנשה אינו מוזכר כאן, ומשה אף לא מוכיח אותם (פסוק ז שם). וראה מש""כ למעלה (כז, א) ולהלן (פסוק לג)."
	@22ג	"<b>""עטרות ודיבֹן"" וגו'.</b> כאן אונקלוס מתרגם שמות המקומות, ולא כדלהלן (פסוק לד ואילך) ולא כדלהלן (לג, מו), שם אינו מתרגם כלל. ועוד: כאן אונקלוס מתרגם ""נבו"" - בית קבורתא דמשה, כלומר על שם העתיד להיות, וזה קצת קשה. כששאלתי את ר' רפאל בנימין פוזן שי', ביקש לומר שאונקלוס מתרגם בפעם הראשונה של הופעת השמות בלבד, כשהוא מזהה אותם כפי שהם ידועים בזמנו שלו, ואין זה מתקבל על דעתי, כי למה לא יחזור על תרגומו? ר' דב רפל שי' טוען שמדברי הגמרא (ברכות ח סוף ע""א - לעולם ישלים אדם פרשיותיו וכו') מוכח שהתרגום לפסוק שלפנינו אינו משל אונקלוס, ראה ""תרגום אונקלוס בבית הספר"" (עמ' 62). וראה ""תורה תמימה"" על אתר (אות א) המפנה לתוספות (ברכות ח ע""ב ד""ה ואפילו עטרות ודיבון). לפי תוספות נקטה הגמרא דווקא ""עטרות ודיבן"", אף שאינם נקראים אחרת בתרגום אונקלוס, כיון שנקראים אחרת בתרגום ירושלמי, ועדיף לקרותם בשלישית בתרגום זה. לבסוף טוען בעל ""תורה תמימה"" שדברי רב הונא בר רב יהודה אמר רבי אמי ""...אפילו עטרות ודיבון"", מוסבים על הכתוב עצמו בלבושו העברי. לדבריו, כל הפסוק הזה נראה מיותר וגם אם ידלגו עליו לא יחסר דבר, לכן היתה הוה אמינא שאין חיוב לעבור על מקרא זה 'שנים מקרא ואחד תרגום' ורשאי לדלגו, קמ""ל שדין פסוק זה ככל פסוקי התורה. ע""כ. לעניות דעתי זה קצת נועז! (פ' מטות מסעי תשמ""ח)"
		"ואמר לי בנדון שכני בבית הכנסת ר' יהודה גרינשפן שי', כי דברי רב הונא בר רב יהודה מוסבים לא על פסוקנו כי אם על ""עטרות ודיבון"" המוזכרים להלן (פסוק לד), כלומר יש לקרוא אונקלוס גם כשאינו מתרגם. אכן זה מסתבר, אך קצת קשה לי ששם הסדר הפוך - דיבון ואחר כך עטרות. וראה ""נתינה לגר"" הסובר כי תרגום אונקלוס שכאן אינו אלא ""תרגום ירושלמי"" (כפי שטען ר' דב רפל שי'). אך גם הוא אינו עונה על השאלה, למה אונקלוס פעם מתרגם ופעם לא. ר' רפאל בנימין פוזן שי' היפנה אותי הפעם לרבנו בחיי בפירושו לתורה, וכה דבריו: אמרו רבותינו ז""ל: לעולם ישלים אדם פרשיותיו עם הצבור 'שנים מקרא ואחד תרגום', ואפילו ""עטרות ודיבון"". הזכיר הכתוב הזה לפי שיש בהן שמות של עבודה זרה, שלא תאמר, כיון שהתרגום הוא פירוש הכתוב, אין לנו לתרגם הפסוק הזה, כי יש בו זכרון עבודה זרה. ועל כן באו החכמים לומר שאף בפסוק הזה ראוי להזכירו, שלא להקל בו. ע""כ. והוסיף שם עוד על דרך הנסתר. עיין שם. (פ' מטות מסעי תשנ""ח) הערת ר' רפאל בנימין פוזן שי': פסוקנו הוזכר בגמרא בקשר לחובת לימוד הפרשה עם תרגום אונקלוס: ""אמר רב הונא בר יהודה אמר רבי אמי: לעולם ישלים אדם פרשיותיו עם הציבור שנים מקרא ואחד תרגום ואפילו עֲטָרוֹת וְדִיבֹן"" (ברכות ח ע""א). וכתבו רש""י ותוספות שם: ""אפילו עטרות ודיבון - שאין בו תרגום"", כלומר גם פסוק זה שאין בתרגומו שינוי מלשון המקרא, חובה לקראו ""שנים מקרא ואחד תרגום"" היינו ""לקרוא שלש פעמים העברי"" (תוספות שם ד""ה ואפילו)."
		"מדבריהם עולה שבנוסחי תרגום אונקלוס שרווחו באשכנז לא נתרגמו שמות הערים אלא הועתקו כלשונן. בכך תומכים גם נוסחים מהימנים של תרגום אונקלוס, וגם שתי הערות מסורה לתרגום. בהערה אחת נכתב בקצרה: ""עטרות ודבון קרא ותרגום"". ובשניה נכתב בהרחבה: ""בפסוק עטרות אין בו תרגום. וזהו תרגום מדויק ירושלמי: ... תרגום אחר ירושלמי: ..."". כלומר המסורה מציינת שרק ב""תרגום ירושלמי"" נתרגמו שמות הערים אבל לא בתרגום אונקלוס. עם זאת בכמה כתבי ידות וכן במהדורות הדפוס של המקראות הגדולות, החל ממהדורת ונציה רפ""ה, נשתרבב לתרגום אונקלוס נוסח ""מכללתא ומלבשתא"" המופיע ב""תרגום יונתן"". נוסח זה באונקלוס היה גם לנגד רבנו בחיי. ואולם אין ספק שנוסח ""מכללתא ומלבשתא"" אינו משל אונקלוס ונשתרבב לתוכו מן התרגום הירושלמי (""יונתן"") כמו שכתבו רוב מפרשי התרגום (ראה ""אוהב גר""), בעוד שהנוסח המקורי באונקלוס כלל רק את העתקת השמות העבריים כעדות רש""י, תוספות והמסורה לתרגום אונקלוס. וטעם גדול לדבריהם: ראשית, הדגשת הגמרא ""<b>אפילו</b> עטרות ודיבון"" מסייעת לרש""י ותוספות. שנית, ""עטרות ודיבון"" מוזכרות גם להלן (בפסוקים לד-לח), אבל בכל נוסחי תרגום אונקלוס הן מופיעות שם בשמן העברי. ושלישית, אין דרכו של אונקלוס לתרגם שמות גיאוגרפיים פרט לשמות מסויימים. (מתוך ספר ""פרשגן"" - ביאור חדש לתרגום אונקלוס - בכתיבה)"
		"בהקשר דנן גם קצת קשה, שלהלן (פסוק לה), מתרגם אונקלוס ""ויגבהה"" - ורמתא, ולזה שמתי לב בדיוק כשחשבתי לומר, שמא אונקלוס מתרגם רק את השמות המקוריים הגויים של הערים שבני ישראל כבשון, אבל לא את השמות שבני ראובן, גד ומנשה נתנו לערים שהם עצמם בנו. (פ' מטות מסעי תשס""ב)"
		"והנה ראה תרגום אונקלוס לספר דברים (א, ב) ""קדש ברנע"" - רקם גיאה. (פ' דברים תשס""ב)"
		"וראה עוד בהקשר זה פסוקים מד-מה דלהלן (בפרק לג) - ""בעיי העברים... מעיים..."", שם מתרגם אונקלוס בנאמנות מדויקת לכתוב - ""במגיזת עבראי... ממגיזתא"", אבל מתרגם. (פ' מטות מסעי תשס""ד) וראה אריכות דברים בנושא ""שמות גיאוגרפיים בתרגום אונקלוס"" בדברינו לספר שמות (טו, כב)."
	@22ה	"<b>""...יֻתן את הארץ הזאת לעבדיך לאחֻזה"".</b> לכאורה היה צריך לומר ""תותן הארץ הזאת"". וצריך עיון. (פ' מטות תש""ן) וכך העירו ב""דעת מקרא"" על אתר (הערה 13): אין לראות כאן ""הארץ"" כנושא לנשוא סביל (""יֻתַּן""), אלא כמושא של נשוא סתמי (שלא נזכר שם פועלו). ע""כ."
	@22ו	"<b>רש""י ד""ה האחיכם, לשון תמיהה הוא. ע""כ.</b> מסתבר שרש""י מצא לנחוץ להעיר כך משום שה""א־השאלה באה כאן בלא חטף, כרגיל, והוא בשל האל""ף (כמו יתר הגרוניות שמבטלות את החטף). (פ' מטות מסעי תשנ""ח) הערת הרב איתן שנדורפי שי': וכן ב""נחלת יעקב""."
		"<b>""האחיכם יבֹאו למלחמה"" וגו'.</b> שאלני יהודי בבית כנסת ""מוסד הרב קוק"" על לשון זה שאינו רגיל. בדרך כלל יוצאים למלחמה ואין באים אליה, ולא ידעתי. וראה דברי הכתוב למעלה (י, ט) ופירוש רש""ר הירש שם שכתב: בדרך כלל הכתוב נוקט לשון ""יצא למלחמה"", ואילו ""בא למלחמה"" הוא ביטוי נדיר... מי ש""יוצא למלחמה"" יוצא לקרב בזריזות, מרצון; הוא שש אלי קרב ויוצא להלחם גם מחוץ לגבולו. כנגד זה מי ש""בא למלחמה""... - מקבל על עצמו את סכנות הקרב אחרי שנסתבך במלחמה. המלחמה באה בלא התגרות מצדו ועל כרחו הוא נכנס לסכנה. משום כך שואל משה: ""האחיכם יבאו למלחמה"" - ובניגוד לכך: ""ואתם תשבו פה""! כמוכם גם אחיכם היו רוצים לבא אל המנוחה ואל הנחלה, אך המלחמה היא הכרח, היא הגיעה אלינו, ואחיכם נאלצים להכנס לתיגר - ואתם תשתמטו מן החובה?! ע""כ. (פ' מטות תשנ""ה)"
	@22ח	"<b>""כה עשו אבֹתיכם"".</b> כלומר המרגלים. הכתוב מדבר כאן על כלל המרגלים כאבותיהם הרוחניים של מואסי הארץ, להלן (יד) חוזר הכתוב על ביטוי זה. (פ' מטות מסעי תשנ""ז)"
		"ומכל מקום צריך ללמוד מכאן, שגם מעשה שממנו עלולה להשתמע, כוונה של מעשה שלילי, אף הוא אסור לעשותו, שהרי ראובן וגד לא הסיתו נגד עליה לארץ ישראל כַּמרגלים, אלא ביקשו להתיישב בעבר הירדן מטעמים מוצהרים ומובנים, ואף על פי כן אומר להם משה רבנו ע""ה שהם דומים במעשה זה למרגלים. (פ' מטות מסעי תש""ס, בשובי מבית החולים הדסה, ב""ה) מעין זה כתב הרב חנן פורת בספרו ""מעט מן האור"" לספר במדבר (עמ' 295), וזו לשונו: מה רב הלקח שעלינו ללמוד מכאן לדורי דורות: עלינו להשיב אל לבנו כי כל דיבור או מעשה העלולים להפיל את לבם של ישראל ולרפות את ידיהם מלדבוק בארץ ישראל, יש בו משום אבק חטא המרגלים, גם אם נעשים הדברים מחוסר תשומת לב ולא מתוך כוונה להוציא את דיבת הארץ רעה. ע""כ."
	@22יב	"<b>רש""י ד""ה הקנזי, חורגו של קנז היה, וילדה לו וכו'.</b> חורגו, כלומר בנה של אשתו מבעל אחר. לאחר שאמו ילדתו מיפונה הלכה ונִשאה לקנז. (פ' מטות מסעי תשס""ג)"
	@22יג	"<b>""...וינִעֵם במדבר"".</b> לכאורה זה לשון נופל על לשון ""תנִיאון"" (פסוק ז) ו""וַיָּנִיאוּ"" (פסוק ט). (פ' מטות מסעי תש""ן)"
	@22יד	"<b>רש""י ד""ה לספות, כמו ""ספו שנה על שנה"" (ישעיה כט, א), ""עלותיכם ספו"" וגו' (ירמיה ז, כא), לשון תוספת. ע""כ. </b>ואין רש""י מוכיח מספר דברים (כט, יח) - ""למען ספות הרוה את הצמאה"", אף על פי שמפרש גם שם מלשון הוספה. (פ' מטות מסעי תש""ן)"
	@22טז	"<b>""גדרֹת צאן... וערים לטפנו"", ""ערים לטפכם... וגדרֹת לצנאכם"", ""ערי מבצר וגדרֹת צאן"". </b>מן הפסוק האחרון משתמע שדברי המוסר של משה רבנו ע""ה - ראה רש""י לפסוק טז - אכן נקלטו. (פ' מטות מסעי תשס""ג)"
	@22יז	"<b>""ואנחנו נחלץ חֻשים... וישב טפנו בערי המבצר מפני יֹשבי הארץ"". </b>לא ידעתי מי הם יושבי הארץ הללו, שהרי הרגו את האנשים וגם את הנשים ואת היתר לקחו בשבי. (פ' מטות מסעי תשס""ב) הערת ר' חזקי פוקס שי': לגבי סיחון ועוג לא נזכר שהרגו את כל אנשיהם. נראה שנותרו מהם בעבר הירדן המזרחי. מלבד זאת, השארת הטף לבדו בעבר הירדן המזרחי עלולה להביא למתקפות מצד עמי המזרח היושבים בחצי האי ערב ובמסופוטמיה."
		"<b>רש""י ד""ה ואנחנו נחלץ חשים, נזדיין מהירים וכו'.</b> לכאורה הכוונה לומר נזדיין בתור לוחמים מהירים - חלוצים, ולא שנזדיין חיש מהר, כי מה יתרון בזה. (פ' מטות מסעי תש""ן)"
	@22יט	"<b>רש""י ד""ה כי באה נחלתנו, כבר קבלנוה בעבר המזרחי. ע""כ.</b> קשה לי: למה רש""י מחריף את הקושי בהבנת ביטוי זה, כי אילו היה מפרש משהו מעין - הזדמנה לנו נחלתנו, ניחא, אך כיצד יאמרו ""כבר קבלנוה"", ומשה עדיין לא הסכים להיענות להם? וראה רמב""ן על אתר המבאר כי לפי רש""י בני ראובן וגד דיברו עם משה בדרך מריבה, אך לא היה זה הגון מצדם לדבר כך אל משה ולומר ""כבר קבלנוה"", שהרי לא היה הדבר בידם, אלא היה תלוי ברצונו של משה. לכן מבאר רמב""ן שפניית בני ראובן וגד היתה מתוך בקשה ולא מתוך מריבה. הם בקשו לוותר על נחלתם בארץ הטובה אחר שמצאו את הנחלה המתאימה להם. (פ' מטות מסעי תשמ""ח)"
	@22כ	"<b>""ויאמר אליהם משה"" וגו'.</b> שאלתי היא: מה תפקידה של הפרשה הפתוחה כאן? האם זה שלב נוסף, רביעי, במשא־ומתן בין בני ראובן ובני גד, או שמא זה המשך השלב השלישי? מצטיירת כאן התמונה הבאה:<b> שלב א -</b> (פסוקים א-ד) בני ראובן ובני גד רומזים הצעתם. אין תגובה.<b> שלב ב -</b> (פסוקים ה-טו) בני ראובן ובני גד חוזרים בדרישה גלויה. תגובת משה רבנו ע""ה - סקירה היסטורית ונטייה שלילית.<b> שלב ג -</b> (פסוקים טז-יט) בני ראובן ובני גד מציעים תמורה - לעבור חלוצים, כתשובה לסקירת משה רבנו ע""ה.<b> שלב ד -</b> (פסוקים כ-כד) ניסוח הסכם ברוח ההצעה על ידי משה רבנו ע""ה. (פסוקים כה-כז) קבלת התנאים מצד בני ראובן ובני גד. (פסוקים כח-ל) סיכום העניין על ידי הוראת ביצוע של משה לאלעזר ויהושע המנחילים. (פסוקים לא-לב) הבטחה נוספת מצד בני ראובן ובני גד. (פסוק לג) קיום ההחלטה והכללת חצי שבט המנשה. (פסוקים לד-מב) ערי גד, ערי ראובן וכיבוש בני מנשה. (פ' פינחס תשמ""ז)"
		"<b>""...לפני ה'... לפני ה'... לפני ה'"". </b>יפה כתב הרב ר' ברוך אפשטיין, בעל ""תורה תמימה"" בספרו ""תוספת ברכה"", וכה דבריו: הנה כל פרטי הדברים האלה הם מהצעתם של בני גד ובני ראובן, ולפי זה אין מבואר למה חזר על כל פרט מדבריהם בעוד שהיה יכול להסתפק במאמר קצר ""אם תעשון כאשר דברתם"". אך קרוב לודאי, כי עשה כן בכוונה נמרצה, והבאור הוא, כי הרגיש משה בכל דבריהם שתלו את כל מעשיהם בכל פרט, בהם לבדם, ולא זכרו באחד מהם את שם ה', והיה נראה כמו שבטחו רק על כוחם ועוצם ידם, ולכן חזר להם כל פרט ופרט מדבריהם, ועל כל אחד הוסיף להזכיר שם ה', וכיוון בזה להורות דרך המוסר והצניעות, כי לא בכח עצמו יוציא האדם מעשהו לפעלו, ועל כן על כל פעולה ופעולה צריך להזכיר את שם ה' ולתלות עזרתו. והם, בני גד ובני ראובן, הבינו רמיזותיה, ולכן בדבריהם הנוספים אחרי דבריו אלה (פסוק כז) הזכירו גם הם שם ה'. (פ' מטות תשנ""ה)"
	@22כח	"<b>רש""י ד""ה ויצו להם, כמו עליהם... כמו ""ה' ילחם לכם"" (שמות יד, יד). ע""כ.</b> קשה לי ששם מבאר רש""י ""לכם"" - בשבילכם, ואילו כאן כוונתו לכאורה - על אודותם, ואין זה אותו הדבר. ועוד: שם רש""י מביא הוכחות רבות לפירושו, ואינו מביא את פסוקנו. (פ' מטות מסעי תש""ס, לאחר ניתוח קרטואיד בהדסה)"
		"וראה דברי רש""י להלן (לד, יז) ד""ה אשר ינחלו לכם. (פ' מטות מסעי תש""ס) וראה ""לפשוטו של רש""י"" המבאר כי ההוכחה מ""ילחם לכם"" היא שהאות למ""ד, שכרגיל באה בהוראת ""אל"", באה לפעמים בהוראות אחרות: ""ילחם לכם"" פירושו: עבורכם, בשבילכם. כאן ""להם"" משמעו: עליהם."
	@22ל	"<b>""ואם לא יעברו חלוצים אִתכם, ונאחזו בתֹככם בארץ כנען"".</b> קצת קשה לראות בזה את העונש של ""הנה חטאתם לה'"" (פסוק כג), וצריך עיון. (פ' מטות מסעי תשנ""ז) שאלה זו שואלים תוספות במסכת קידושין (סא ע""ב ד""ה אי לא כתב) ומשיבים, שהדגש כאן הוא על המילה ""חלוצים"". כלומר היינו יכולים לחשוב שגם אם היו נלחמים, אלא שלא היו 'עוברים חלוצים', היו מפסידים את נחלתם בארץ. קמ""ל ששותפותם במלחמה מספיקה כדי לזכות אותם בנחלה בארץ. מכל מקום אם לא היו נלחמים כלל, ודאי לא היו זכאים לקבל חלק בארץ."
	@22לג	"<b>""...ולחצי שבט מנשה בן יוסף"".</b> חצי שבט מנשה מוזכר כאן לראשונה, וראה רמב""ן על אתר שהיו מתנדבים או חלוצים או ""טרמפיסטים"" להתיישבות זו. רק תמוה שדווקא אצלם מוסיף הכתוב ""בן יוסף"", ושלא כאצל בני ראובן וגד, שאינם מיוחסים על שם אביהם, והרי יוסף מחובבי ארץ ישראל היה, והיה אפוא מקום שלא להזכיר שמו בקשר למעשה זה. (פ' מטות מסעי תשמ""ט)"
		"מענין שדווקא חצי מנשה הלכו וכבשו (ראה להלן לט-מב), ושלא כבני ראובן וגד שקיבלו מה שכלל ישראל כבש. ולהלן (לד, טו) נאמר גם על חצי שבט מנשה כי ""לקחו נחלתם מעבר לירדן ירחו"", כאילו הבדל זה אינו קיים כלל. (פ' מטות מסעי תשנ""ג)"
		"וראה חזקוני על אתר (מקורו בבראשית רבה פד, כ). לדבריו, נתחלקה נחלתו של שבט מנשה לשני חלקים כעונש על כך שאביהם גרם לשבטים לקרוע בגדיהם במעשה הגביע. (פ' מטות תשנ""ה)"
		"וראה דברים יפים על כל עניין זה ב""העמק דבר"" להלן (דברים ג, טז). שם הנצי""ב טוען שמשה רבנו ע""ה ביקש מבני מנשה להצטרף לבני ראובן וגד, כדי שיהיו עמהם תלמידי חכמים וראשי ישיבות, כאילו מאמר מתוך ""יתד נאמן"" או ""המודיע"". ואולי מותר להוסיף שמשה רבנו ע""ה היה מעוניין בצירוף בני מנשה גם משום היותם ""בני יוסף"", כלומר אוהבי ארץ ישראל המערבית, שמא ירצו בני ראובן ובני גד לשכוח את אחיהם שבמערב. (פ' מטות מסעי תשנ""ח) מעין זה כתב הרב משה צבי נריה בספרו ""נר למאור"" (עמ' 377), וזו לשונו: אכן הצליח יוסף במשימתו. למרות כל הטוב שהעניקה מצרים לבניו, שהעתירה עליהם חברת בית המלכות, שגידלה אותם ברוב כבוד ויקר, הגיעו אפרים ומנשה לעומק חיבה ולגלי געגועים לארץ ישראל, ואף הנחילו חיבה זו לכל צאצאיהם, הבנים והבנות. לכן בזרעו של יוסף, בבניו ובבנותיו, מתגלים ומתפרצים הכסופים לגאולה ולנחלת הארץ. ובנות צלפחד אשר הוכיחו אהבה ללא מצרים לנחלת אבות, זכו ששמותיהן מופיעים בתורה כמה פעמים, והן לנו לתפארת ולתהלה - למדניות, חכמניות ומחבבות את ארץ ישראל."
		"על פי האמור, ניתן להוסיף תוספת נופך למה שהדגיש והסביר הגאון הנצי""ב ז""ל ב""העמק דבר"", שמשה יזם והשתדל שחצי שבט המנשה יתיישב בעבר הירדן: ""ולמכיר נתתי את הגלעד"" (דברים ג, טו). מה הנימוק ליזמה זו? ...להוסיף לאוכלוסיית עבר הירדן המזרחי יסוד אנושי תורני רוחני איתן אשר יחזק את הזיקה לעבר הירדן המערבי, את החיבה לארץ ישראל כולה, כמיטב המסורת של אלה אשר יולדו על ברכי יוסף, כדי למנוע כל מחשבת ניתוק. והיה העם אחד וארצו מאוחדת ומלוכדת. ע""כ. וראה מש""כ למעלה (כז, א)."
	@22לד	"בני גד ובני ראובן בנו את כל הערים (מחדש) שהוזכרו למעלה (פסוק ג), להוציא ""בְּעֹן"" שלא מצאתי לה רמז כאן (לגבי אחדוֹת יש שינוי קל בשם). מלבד הללו בנו ערים נוספות: ערֹער, עטרות שופן, יגבהה, בית הרן, קריתים ובעל מעון. (פ' מטות מסעי תשנ""א)"
	@22לו	"<b>""...ערי מבצר וגדרֹת צאן"".</b> דומה שכאן התחיל המנהג הנפסד להתגורר בתוך גדרות ומבצרים, במקום שהאחרים יסתגרו. כי מה היה להם לחשוש אחר נצחונם על סיחון ועוג שיהיו צריכים לערי מבצר? וכך אנחנו נוהגים עד עצם היום הזה. כמה חבל. (פ' מטות מסעי תש""ן)"
		"<b>רש""י ד""ה ערי מבצר וגדרות צאן, זה סוף הפסוק וכו'.</b> והרי זה מעין סרוס המקראות. (פ' מטות מסעי תש""ן)"
	@22לח	"<b>""ואת נבו"" וגו'.</b> תמיהני למה אין אונקלוס מתרגם כאן כמו למעלה (פסוק ג) - ""בית קבורתא דמשה"". (פ' מטות מסעי תש""ן)"
		"וראה מה שכתבתי שם. ואולי יש לתמוה על כך שמשה רבנו ע""ה נפטר דווקא במקום שנקרא על שם עבודה זרה, ראה רש""י כאן. (פ' מטות מסעי תשס""ד) בהקשר זה יש לציין לדברי חז""ל (סוטה יד ע""א) על הפסוק ""וַיִּקְבֹּר אֹתוֹ בַגַּי בְּאֶרֶץ מוֹאָב מוּל בֵּית פְּעוֹר"" (דברים לד, ו) - מפני מה נקבר משה אצל בית פעור? כדי לכפר על מעשה פעור."
	@22לט	"<b>רש""י ד""ה ויורש, כתרגומו - ותריך וכו'.</b> לא ידעתי למה יפרש כאן לשון ""ויורש"" במובן המוגבל (טירוד) ולא כירושה ממש, והרי לכאורה באמת ירש מכיר את האזור, שאם לא כן, מה פירוש (פסוק מ) ""ויתן משה""? (פ' מטות מסעי תשנ""ד) וראה מש""כ למעלה (יד, כד)."
		"גם קשה לשון היחיד ""ויורש"" שמוסב על בני מכיר שבהכרח הם רבים. (פ' מטות מסעי תשנ""ט) וראה ראב""ע על אתר שתירץ בשני אופנים: (א) מכיר עצמו הוריש. (ב) מבני מכיר היה גיבור שלכד את הגלעד."
	@22מ	"<b>""למכיר בן מנשה"".</b> ראוי לעשות חשבון, ולו משוער, בן כמה היה אז מכיר, אשר לדברי הגמרא (בבא בתרא קכא ע""ב) נולד עוד בחיי יעקב אבינו ע""ה. (פ' מטות מסעי תשנ""ד)"
		"וראה ראב""ע (המובא בפסוק לט) שכתב: יש אומרים כי מכיר חי היה (ומכיר בעצמו הוריש את האמורי מן הגלעד, ולו בעצמו נתן משה את הגלעד). ולפי דעתי, שמילת ""ויורש"" שבה אל הגיבור שהיה במשפחה (מבני מכיר היה גיבור שלכד את הגלעד). ע""כ. (פ' מטות תשס""ה) וחזקוני כתב: ויתן משה את הגלעד למכיר - לפי שהיה בכור בבני מנשה נתן לו משה תחילה, ולפי שהוא היה זקן ולא יצא בצבא, נתן לו עיר מבצר, וישב שם בעוד שהלכו בניו עם ישראל וחזרו. ע""כ. ולענין גילו, הרי החשבון: מאתיים ועשר שנים היו ישראל בגלות מצרים ואחריהן נדדו במדבר במשך ארבעים שנה. הרי מאתים וחמישים שנה. וכיון שמכיר נולד עוד בחיי יעקב, ויעקב חי במצרים שבע עשרה שנה, נוריד שבע עשרה שנה אלה ממאתיים וחמישים השנים ונקבל מאתיים ושלושים ושלוש. זהו גילו המשוער של מכיר."
	@22מב	"<b>רש""י ד""ה ויקרא לה נבח, לה אינו מפיק ה""א וכו'.</b> ותוספות מביאים דברי רש""י אלה במסכת קידושין (מט ע""ב ד""ה לבנות). (תש""ד)"
		"<b>רש""י ד""ה ויקרא לה נבח, ...וראיתי ביסודו של רבי משה הדרשן, לפי שלא נתקיים לה שם זה, לפיכך הוא רפה וכו'.</b> לא ידעתי מנין לו לרבי משה הדרשן שלא נתקיים לה שם זה? (פ' מטות מסעי תש""ן) הערת הגר""א נבנצל שליט""א: העיר לי ר' משה ארנד ז""ל שבדברי הימים א' (ב, כג) ""נבח"" נקראת ""קנת""."
		"בת־מצוה של איילת שתח' תשס""א"
		הרבה פעמים אני בא בטענה־תירוץ כלפי מי ששמחתו חלה בשבת שבפרשתה קשה למצוא דבר ששייך. הפעם זה להיפך - קשה לבחור.
		"כבר בתחילת הפרשה אומרים לך, שעתה, כבת י""ב שנה, את אישה, וחלק ניכר של פרשת נדרים דן בנשים בגילך, בין י""ב לי""ב ומחצה, כי לפני כן - היית קטנה, ואחר כך - הרי את ברשות עצמך."
		"ואגב, ב""ה, איך להיות אישה יהודיה, את לא צריכה ללמוד, די אם תסתכלי באמא ובשתי הסבתות שלך שתח'."
		פרשתנו מדברת על קדושת הדיבור, וניתן למצוא בה כמה וכמה לקחים חשובים, שכולנו צריכים לקחת אותם עמנו כצידה לדרך:
		(לקח ראשון)
		"פעמים שאדם נודר נדר ואף על פי שהנדר הופר עדיין יש משקל לדברים שאמר. כך אנו למדים מדברי רש""י (ל, ו ד""ה וה' יסלח לה) - ""במה הכתוב מדבר? באשה (בת י""ב) שנדרה בנזיר, ושמע בעלה והפר לה, והיא לא ידעה, ועוברת על נדרה ושותה יין ומיטמאה למתים, זו היא שצריכה סליחה, ואף על פי שהוא (הנדר) מופר""."
		(לקח שני)
		"יראת שמים אמיתית היא כשאדם עושה את הנדרש ממנו אף אם למראית עין נראה שהדבר יזיק לו. כך אנו למדים מדברי רש""י (לא, ב ד""ה וידבר משה וגו') - ""אף על פי ששמע שמיתתו תלויה בדבר, עשה בשמחה ולא איחר""."
		(לקח שלישי)
		"כעס הוא מידה רעה וצריך לברוח ממנה. כך אנו למדים מדברי רש""י (לא, כא ד""ה ויאמר אלעזר הכהן וגו') - ""לפי שבא משה לכלל כעס, בא לכלל טעות"" - נעלמו ממשה רבנו הלכות גיעולי נכרים משום שכעס על יוצאי הצבא על שהחיו את המדייניות, והפרשה נאמרה על ידי אלעזר."
		על אהבת ארץ ישראל של נשות ישראל ניתן ללמוד מפרשיית בנות צלפחד, ואולי גם אפשר ללמוד שאהבה זו קיימת דווקא במשפחות מסוימות. כי הנה ראינו אהבת ארץ ישראל אצל יוסף שביקש להקבר בארץ ישראל ובנות צלפחד הן מצאצאיו.
		"אהבת הארץ היתה גם נחלתו של חצי שבט מנשה, שהצטרפותו לבקשת גד וראובן, היתה כנראה לאחר התלבטות ממושכת (ראה מש""כ למעלה לב, לג), לכן מדגיש הכתוב - ""ולחצי שבט מנשה <b>בן יוסף</b>""."
		מן הראוי למצוא הסבר לשאלה: אלו אירועים מוזכרים בפרק ואלו לא? בפסוק ט מסופר על שתים עשרה עינות המים ושבעים התמרים באילים, בפסוק יד - חוסר המים ברפידים, בפסוק לח מסופר על מות אהרן בהר ההר, בפסוק מ על שמיעת הכנעני על בא בני ישראל.
		"כלום מתן תורה, חטא העגל, חטא המרגלים, מי מריבה, מעשה קרח ומלחמות הכיבוש בעבר הירדן המזרחי, הן התרחשויות פחות חשובות מאלו? וכיצד זה שהחניה בקדש ברנע וזו שבהר חורב כלל אינן מוזכרות? אמנם ראה רמב""ן לפסוק יד, שמעיר הערה נקודתית המתייחסת לחוסר המים ברפידים. (פ' מטות מסעי תשנ""א, תשנ""ז)"
		"ובפרק זה המקום לבדוק, אימתי אונקלוס מתרגם שמות גיאוגרפיים ואימתי הוא מביאם כלשונם בכתוב. (פ' מטות מסעי תשנ""ד) וראה אריכות דברים בנושא בדברינו לספר שמות (טו, כב; לב, ג), ומש""כ למעלה (כ, כב)."
		"לדברי ר' יהודה גרינשפן שי' אין בשמות מקומות החניה האות זי""ן, לרמוז שלא נסעו בשבת. (פ' מטות מסעי תשס""ב)"
@11לג	@22א	"<b>רש""י ד""ה אלה מסעי, למה נכתבו המסעות הללו וכו'. </b>פירושו מאוד יפה, אולם מתיאור המסעות שלמעלה (פרק ט), ובמיוחד מן האמור שם (בפסוק כ) ""ויש אשר יהיה הענן ימים מספר על המשכן"", ועוד יותר ""ויש אשר יהיה הענן מערב עד בקר ונעלה הענן בבקר ונסעו"" (פסוק כא) כלל לא משמע כדברי רש""י כאן, והוא הדין באשר לאמור (לב, יג) ""וינִעֵם"" ומפרש רש""י ""ויטלטלם"", ואונקלוס מתרגם ""וטרדינון"". וצריך עיון. (פ' מטות מסעי תשמ""ח) הערת ר' שמואל עמנואל שי': לעניות דעתי יש להבחין בין התכיפות של המסעות ובין הכמות של המסעות. לפעמים אכן נאלצו לנסוע מספר מסעות תוך ימים אחדים, אבל סך כל מספר המסעות לא היה גדול."
		"וראה להלן (דברים א, מו רש""י ד""ה ותשבו בקדש וגו') ומה שכתבתי שם. (פ' דברים תשמ""ח)"
		"ועל כל פנים לימוד גדול מלמדנו רש""י כאן בפתיחת הדיבור - ""למה נכתבו המסעות הללו?"", מותר לשאול שאלות מסוג זה ולנסות להשיב עליהן. (פ' מסעי תשס""ה)"
		"<b>שם. ...משנסעו מרעמסס עד שבאו לרתמה, שמשם נשתלחו מרגלים וכו'.</b> השווה רש""י להלן (פסוק יח) - ""ויחנו ברתמה - על שם לשון הרע של מרגלים"" וכו'. כלומר המקום שנסעו אליו בני ישראל מחצרות הוא ""קדש ברנע"" שבמדבר פארן (כדלעיל יג, ג; לב, ח), ולמה הזכיר כאן ""רתמה"", לרמז על שם המאורע שאירע שם. (פ' מטות מסעי תשמ""ז)"
		"ולעניין חומרת עוון לשון הרע ראה אריכות גדולה במסכת ערכין (טו ע""ב), כפי שציינתי למעלה (יג, ב). (פ' דברים תשמ""ח)"
	@22ב	"<b>""...על פי ה'"". </b>רמב""ן על אתר מביא בשם רמב""ם (מורה נבוכים ג, נ) טעם נוסף לרשימת המסעות, וזו לשון הרמב""ם שם: ולפי שידוע לפני ה' יתעלה, שאפשר שיפקפקו במופתים האלה (שאירעו לבני ישראל בעת שהייתם במדבר)... ויחשבו כי שהייתם היתה במדבר קרוב לישוב שאפשר לאדם להיות בו... לפיכך סולקו כל הפקפוקים הללו, והודגש סיפור כל הפלאים הללו על ידי ביאור אותם המסעות, כדי שיראום הבאים וידעו את גודל הפלא שיש בישיבת מין האדם באותם המקומות ארבעים שנה. הרמב""ן מוסיף ואומר: והנה מכתב המסעות מצות ה' היא מן הטעמים הנזכרים או מזולתן, ענין לא נתגלה לנו סודו, כי ""על פי ה'"" דבק עם ""ויכתב משה"" (-""ויכתב משה על פי ה'""). ע""כ. מחלוקת היא בין רמב""ן מזה וראב""ע וחזקוני מזה, אם ""על פי ה'"" מוסב על ""ויכתב משה"" או על ""למסעיהם"", ודומה שאי אפשר להכריע. (פ' מסעי תשנ""ה)"
		"ומשום מה אין זה נמנה עם המקראות ש""אין להם הכרע"" (ראה יומא נב ע""א), אך באמת הבעיה כאן קצת שונה. ומעניין שבעלי הטעמים לא תרמו כאן מאומה. (פ' מסעי תשס""ה) הערת ר' חזקי פוקס שי': בין ה""מקראות שאין להם הכרע"" מונים חז""ל מקראות בהם לא ניתן לדעת אם שייכים למילים שקודמות להם או למילים שאחריהם. בפסוקים שלנו הבעיה היא אחרת - איננו יודעים על מה הם מוסבים. מובן אם כן מדוע לא נמנה פסוקנו עם המקראות שאין להם הכרע. ובאשר לבעלי הטעמים, לעניות דעתי, הטעמים מורים כדברי הרמב""ן, שהרי המילה ""למסעיהם"" מוטעמת בטפחא, ויש לקרוא את הפסוק כך: ""ויכתב משה את מוצאיהם למסעיהם"" - ""על פי ה'"", ומשמע שהכתיבה היא על פי ה', מה שאין כן לדעת החולקים על הרמב""ן, לפי דרכם אמור להיות טעם מפסיק גדול על המילה 'מוצאיהם', והטעמים אמורים להיות ""ויכתב משה את מוצאיהם"" מוטעם במהפך פשטא קטון, ו""למסעיהם על פי ה'"" מוטעם כפי שהוא לפנינו."
		"<b>""...מוצאיהם למסעיהם... מסעיהם למוצאיהם"".</b> ראה אצל ר""ע ספורנו. לדבריו, הוצרך הכתוב לציין את המילה ""ויחנו"", ללמדנו שלמרות הקושי במקום החדש, בכל זאת ""ויחנו"". היות וקושי זה הוא ביחס למקום שבו חנו עד כה, לכן כשם שצריכים לציין לשבח ""ויחנו"", לא תהיה התמונה שלמה בלי ""ויסעו"", שהרי הוא גרוע ביחס למה שהיה להם עד כה. (פ' מסעי תשנ""ב)"
		"ולפי ""דעת מקרא"" יש כאן לשון נופל על לשון: המילה ""מוצאיהם"" שבמקום הראשון לא תתפרש כמילה נרדפת ל""מסעיהם"", אלא פירושה: אירועיהם, קורותיהם, כמו בפסוק: ""את כל התלאה אשר מצאתנו"" (למעלה כ, יד), וכן: ""ויספרו לו את כל המֹצאות אותם"" (יהושע ב, כג); ורק במקום השני תהיה נרדפת ל""מסעיהם"", ושיעור הכתוב: ויכתב משה על פי ה' (לפי צו ה') את כל מה שקרה להם (מוצאיהם) במסעיהם (הכוונה למה שכתוב בספר שמות ובספרנו עד לפרשתנו...); וכאן (בפרק לג) הרי רשימת המסעות בדרך יציאתם (ללא פירוט האירועים). ע""כ. וראה ""אור החיים"" הק' ו""כלי יקר"" על אתר. (פ' מטות מסעי תשנ""ד)"
	@22יד	"<b>""ויחנו ברפידִם ולא היה שם מים"" וגו'.</b> ראה שמות (יז, א). וכבר הזכרנו בדברי הפתיחה לפרשתנו מה שכתב רמב""ן על אתר. (פ' מטות מסעי תשנ""א)"
	@22יח	"<b>רש""י ד""ה ויחנו ברתמה.</b> ראה מה שכתבתי למעלה (בפסוק א). (פ' מטות מסעי תשמ""ז)"
	@22לח	"<b>רש""י ד""ה על פי ה', מלמד שמת בנשיקה (בבא בתרא יז ע""א). ע""כ.</b> ומעניין שדבר זה אינו מוזכר למעלה (כ, כג ואילך), בתיאור מות אהרן. דברי תורה עניים במקום אחד וכו'. (פ' מטות מסעי תשנ""ט)"
	@22מ	"<b>רש""י ד""ה וישמע הכנעני, כאן למדך שמיתת אהרן היא השמועה, שנסתלקו ענני הכבוד וכו'. </b>מכיוון שאין הכתוב משלים מה שמועה שמע, מסיק רש""י מסמיכות הפרשיות ""ללמדך"" וכו'. והרי זה מסמיכות הפרשיות שר' יצחק גוטליב שי' במאמרו: ""'למה נסמכה' בפירושי רש""י"" (בספר הזכרון לנחמה ליבוביץ ז""ל, אותו התחלתי לערוך בימים אלה) אינו מזכיר. מן הסתם משום שהשתמש בתוכנות מחשב למיניהן, והמחשב, עם כל מעלותיו, איננו חושב! (פ' מטות מסעי תשנ""ט)"
	@22מט	"<b>רש""י ד""ה מבית הישמת עד אבל השטים, כאן למדך (הכתוב) שיעור מחנה ישראל שנים עשר מיל, דאמר רבה בר בר חנה, לדידי חזי לי ההוא אתרא (והוה תלתא פרסי על תלתא פרסי) וכו' (עירובין נה ע""ב). </b>קשה לי: למה אין רש""י אומר י""ב מילין על י""ב מילין או מעין זה, שהרי ידע חישוב שטח (אורך כפול רוחב)? ולגופו של דבר, מסתבר שבמרחב של שנים עשר מילין, שהם כשנים עשר ק""מ, יש מקום בשביל ציבור גדול כזה, אך דברי הברייתא בעירובין שם, המתארת את הנהגת בני ישראל במדבר כשהיו צריכים לנקביהם, קשים לי. לדבריה לא היו נפנים לא לפני המחנה ולא בצדי המחנה, אלא לאחורי המחנה. ומי שהיה בתחילת המחנה היה צריך ללכת שלוש פרסאות (שנים עשר ק""מ) עד סוף המחנה. הנחה זו קשה להולמה, אלא אם כן נזכור ש""מכניס ואינו מוציא"" (ראה רש""י למעלה כא, ה). (פ' מסעי תשנ""ב)"
		"וראה ""דעת מקרא"" (לג, ח), לפיו פרסה היא או 3.84 או 4.60 ק""מ! (פ' מסעי תשנ""ב)"
		"<b>רש""י ד""ה אבל השטים, מישור של שטים ""אבל"" שמו. ע""כ. </b>השווה דברי רש""י בספר בראשית (יד, ו). (פ' מסעי תשס""ח)"
	@22נב	"<b>רש""י ד""ה מסכתם, כתרגומו - מתכתהון. ע""כ.</b> אם לשונו של אונקלוס הוא - מתכת, מאי נפקא מינה בין פסילי מתכת ועץ? וצריך לשאול את ר' רפאל בנימין פוזן שי'. (פ' מסעי תשנ""ב)"
	@22נג	"<b>רש""י ד""ה והורשתם את הארץ, והורשתם אותה מיושביה, ואז וישבתם בה וכו'.</b> קשה לי: למה אין רש""י מפרש בפשטות - ""את הארץ"", כלומר יושבי הארץ, ומקרא קצר הוא. (פ' מטות מסעי תשל""ב)"
		"<b>שם. ...ואז, וישבתם בה וכו'.</b> כלומר יש כאן משום תנאי והבטחה. זאת לומד רש""י כנראה מן החזרה על הציווי ""והורשתם"", שכבר נאמר בפסוק נב. ועתה קשה לי: הרי תנאי מפורש נאמר בזה בפסוק נה, ""ואם לא תורישו את יֹשבי הארץ"" וגו'? ואולי ביקש רש""י לבנות כאן תנאי כפול כמו אצל בני ראובן וגד, אך מה העניין בזה? לשכנע לקיים את הציווי? (פ' מטות מסעי תשנ""ח) וראה עוד בספרו של הרב יעקב זיסברג ""נחלת יעקב"" (ח""א עמ' 11) במאמר ""מצוות ישיבת ארץ ישראל בתורה על פי פירושי רש""י ורמב""ן""."
	@22נד	"<b>""תרבו... תמעיט"". </b>לשון רבים מול לשון יחיד, אך לא כן במקבילה דלהלן (לה, ח), שם באים שני הפעלים בלשון רבים, ולא כן למעלה (כו, נד) שם באים שני הפעלים בלשון יחיד, וזה מכביד על הביאור המתבקש לפסוקנו - מרובה מידה טובה על מידת הפורענות, או לפחות עיקר הרעיון הזה. (פ' מטות מסעי תשנ""ד) וראה ""אזנים לתורה"" שכתב: התחיל בלשון רבים ""תרבו"" וסיים בלשון יחיד ""תמעיט"". כך הוא מנהגו של עולם: שלושה שישבו בדין, כל אחד מהדיינים משתדל לבשר את הזכאי שזכה בדין, ויחזיק לו טובה, אבל אין מי ש""יבשר"" את החייב שנתחייב בדין, והגורל להיות ""מבשר רעה"" נופל על אב בית הדין, שעליו לקרוא את הפסק דין ""איש פלוני אתה זכאי, איש פלוני אתה חייב"". וכן היה גם בשעת חלוקת הארץ, שאם הרבו למי שראוי להרבות נמצאו ""הרבה"" מבשרים - ""תרבו"" לשון רבים; אבל אם יצא הפסק דין למי שהוא למעט את נחלתו, אז ""תמעיט"", רק ה""אב בית דין"", יהושע בן נון, הוא ש""יבשר"" לו מזה, על ידי קריאת ההחלטה. ע""כ."
		"<b>רש""י ד""ה למטות אבתיכם, ...דבר אחר, בי""ב גבולין, כמנין השבטים. ע""כ.</b> בחומש ""המאור"" מפנים לעיין במסכת בבא בתרא (קיז ע""א). והנה נשאלת כאן השאלה דלעיל (כו, נד ד""ה לרב תרבה נחלתו): למה רש""י מדבר בי""ב גבולין, הרי ראובן וגד כבר קיבלו את נחלתם? וכמו שם, גם כאן הגמרא אינה מדברת על י""ב גבולין, וצריך אפוא לומר גם כאן שזה מעין שיגרא דלישנא. וראה מה שכתבתי שם. (פ' מטות מסעי תשמ""ז, תשנ""ט)"
@11לד	@22ב	"<b>רש""י ד""ה תפל לכם, על שם שנתחלקה בגורל, נקראת חלוקה - לשון נפילה. ע""כ.</b> לא ידעתי היכן מצינו כזה, וצריך עיון. (פ' מסעי תשנ""ה) הערת ר' שמואל עמנואל שי': מצאנו את הפועל 'נפל' לגבי גורל במגילת אסתר: ""הפיל פור הוא הגורל"" (אסתר ג, ז) כמצויין ב""שפתי חכמים"" (אות ש)."
	@22ג	"<b>רש""י ד""ה ממדבר צן, ...היה מעבירם את הנילוס לצד צפון וכו'.</b> מכאן ברור שרש""י תפש שנחל מצרים הוא הנילוס או לפחות זרועו הצפונית."
		"<b>שם. ...והוא כנגד מקצוע צפונית־מערבית של ארץ מואב וכו'.</b> לשון ""והוא"" מתפרש בדרך הטובה ביותר אם נאמר שמדובר על המקום בו עמדו ישראל סמוך לירדן. (פ' מסעי תשנ""ב)"
	@22ו	"<b>רש""י ד""ה וגבול, הנסין (האיים) שבתוך הים, אף הם מן הגבול וכו'.</b> מכאן נראה שאז עוד לא היה הכלל שיש מים טריטוריאליים. קביעת הגבול התוך־ימי נגעה רק לאיים שבתחום זה ולא למים עצמם. (פ' מטות מסעי תשס""ג)"
	@22יד	"<b>""...מטה בני הראובני לבית אבֹתם ומטה בני הגדי לבית אבֹתם וחצי מטה מנשה לקחו נחלתם"". </b>תמוה שלגבי שבט מנשה לא נאמר ""לבית אבֹתם"", והרי סביר להניח שגם הם התנחלו לבית אבותם, הגם שאין הכתוב מפרט־מפרש - חצי שבט, כיצד. (פ' מטות מסעי תשנ""ז) וראה ""העמק דבר"" על אתר שכתב: כאן לא כתיב ""לבית אבתם"", שלא לקחו כי אם לפי גבורתם. ע""כ. הערת ר' זאב נוימן שי': והגרצ""י קוק תירץ: שאינו בשלמותו של השבט, ולכן אינו של בית אבותם."
	@22טז	"נשיאי ישראל נמנים בספר במדבר שש פעמים - במפקד שבראש הספר (פרק א), בתיאור חנייתם של שבטי ישראל מסביב לאוהל מועד וסדר מסעם (פרק ב), בחנוכת המזבח על ידי הנשיאים אחר הקמת המשכן והמזבח ומשיחתם (פרק ז) ובחזרה על סדר מסע הדגלים (פרק י). בכל אלו מופיעים אותם השמות. בפרק יג - הנשיאים־המרגלים הם אחרים, וכאן (בפרק לד), ברשימת שמות מנחילי הארץ, לא מופיעים אותם נשיאים ואף לא בניהם - לא של אלה ולא של אלה. ולפי דברי הרמב""ם (הלכות מלכים ומלחמותיהם א, ז) הרי הבן יורש את מעמד הנשיאות, אם אמנם ראוי הוא, וזו לשונו: ""ולא המלכות בלבד אלא כל השררות וכל המינויין שבישראל ירושה לבנו ולבן בנו עד עולם, והוא שיהיה הבן ממלא מקום אבותיו בחכמה וביראה"". וקשה לומר שלכ""ד אישים חשובים אלה לא היה בן ראוי! (פ' שופטים תשנ""ה) וראה אריכות דברים בגדרי חזקת שררה בדברי לספר ויקרא (טז, לב)."
		"מסתבר שעתה, קרוב לכניסה לארץ, כלומר לקראת סוף ארבעים שנות המדבר, מתו גם הנשיאים (אם אמנם היו בני פחות מששים בשעת משלוח המרגלים), ועל כן היה צורך בנשיאים חדשים. (פ' מטות מסעי תשמ""ט) הערת הגר""א נבנצל שליט""א: הרי המרגלים חטאו ומתו, ורק כלב נזכר כאן. יהושע בן נון עבר למשרה רמה יותר."
	@22יח	"<b>רש""י ד""ה לנחל את הארץ, שיהא נוחל וחולק אותה במקומכם. ע""כ. </b>כלומר ממשיך כאן את אשר אמר קודם (בפסוק יז) - ""בשבילכם ובמקומכם"" - ומכל מקום מבחין בין קל שבפסוקנו לפיעל שלהלן (בפסוק כט) ומפרשו במשמע הפעיל - ""שהם ינחילו אותה לכם למחלקותיו"". ומעניין שתרגום אונקלוס אינו מבדיל בין שתי הצורות ומתרגם בשתיהן ""לאחסנא"". (פ' מטות מסעי תשמ""ח)"
	@22יט	"בפסוקים אלו באה רשימת האנשים, שנתמנו להנחיל את הארץ לתשעת השבטים ומחצית השבט, אחר ששבטי ראובן, גד וחצי שבט מנשה כבר לקחו את נחלתם מעבר לירדן קדמה מזרחה. והרי מספר נקודות שיש לתת עליהן את הדעת: (א) אצל יהודה (פסוק יט), שמעון (פסוק כ) ובנימין (פסוק כא) חסר התואר ""נשיא"" הנמצא בכל יתר השבטים. (ב) אצל יהודה ואצל בנימין גם אין המילה ""בני"", כמו אצל כל היתר. (ג) בולט שברוב השמות - אם של הנשיא או של אביו - יש צירוף המילה ""אל"". (ד) מעניין גם סדר מניית השבטים שכאן המתחיל ביהודה שמעון ובנימין, אלה שהרכיבו את ממלכת יהודה העתידה. (ה) רק בפסוקים כא ו־כג - בנימין ויוסף - אין ו""ו החיבור אל השבט המוזכר קודם לכן, וגם זה אומר דורשני. (פ' מטות מסעי תשנ""א, פ' מסעי תשנ""ה ופ' מטות מסעי תשנ""ח) על היעדר המילה ""נשיא"" בשלושת השבטים הראשונים (שאלה א) ראה חזקוני על אתר. לדבריו, כלב נקרא כבר עבדו של הקב""ה בענין המרגלים (למעלה יד, כד), ועמד בצדקו כל ימי חייו, לפיכך לא הוצרך לקרותו נשיא. נשיא שבט בנימין היה אלידד, הוא אלדד, חברו של מידד, שהיה נביא (למעלה יא, כו), וחשוב כמו נשיא. ויתכן גם שלא נקרא נשיא משום שעתיד להכשל במעשה פילגש בגבעה. ובנשיא שבט שמעון הושמט תואר נשיא בגלל כשלונם במעשה זמרי. טעם אחר מובא ב""אור החיים"" הק' על אתר, וכך כתב: ואולי כי להיותם סמוכים לזכרון ""נשיא אחד נשיא אחד"", מובן כי הם נשיאים, ומשלושה ואילך הוּפלג (רחוק) זכרון הנשיאים והוצרך הכתוב לזכרו בכל אחד. וראה שם שני נימוקים נוספים. ולפי ""העמק דבר"" (בפסוק יט) אלו שלא נאמר בהם ""נשיא"", זה מפני שלא נבחרו נציגיהם אלא לחלוקת הארץ, ולא כהנו כנשיאי השבט."
		"על היעדר המילה ""בני"" אצל יהודה ובנימין (שאלה ב) ראה תירוץ ""ישיבתי"" אצל ""העמק דבר"". (פ' מטות מסעי תשנ""ח) הערת ר' זאב נוימן שי': והגרצ""י קוק תירץ: ביהודה ובנימין שהם שכניו של מקום ושייכי הדדי בירושלים ובמקדש, ענין המטה הוא כללי בשלמות אחדותו ולא של בני השבט בפרטיותם. וגם ששני אלה הוכנו למלכות מעיקרם ושמעון חזר ונמשך לאחיזת הנחלה כראשית בכרותם אחרי ראובן, וכמו בתחלת ספר שופטים. ולכן גם לא נזכרו בהם שוב בתורה ענין הנשיאות בפרטיות."
		"על סדר מניית השבטים כאן (שאלה ד) השיב הנצי""ב: חשב המקרא לפי גדולת האנשים בערכן, לא לפי חשיבות השבטים. ע""כ. ולפי ""דעת מקרא"" הסדר ברשימת השבטים כאן תואם את סדר התנחלותם בארץ, מדרום לצפון. ע""כ. (ראה הערה 6 שם)."
	@22כט	"<b>רש""י ד""ה לנחל את בני ישראל, שהם ינחילו אותה לכם למחלקותיה. ע""כ.</b> קצת קשה, שהנה בפסוק יז הבחין רש""י היטב בין קל והפעיל - ""היה לו לכתוב ינחילו לכם"" - ואילו כאן אינו מבחין בין קל ופיעל, ומבאר פיעל כהפעיל. (פ' מטות מסעי תשנ""ז) וראה מש""כ למעלה (בפסוק יח)."
@11לה	@22ב	"<b>רש""י ד""ה ומגרש, ריוח, מקום חלק חוץ לעיר סביב, להיות לנוי לעיר, ואין רשאין לבנות שם בית, ולא לנטוע כרם, ולא לזרוע זריעה. ע""כ.</b> ברם, בהכרח ציווי זה מונע הרחבת ערי הלויים - עם כל האקולוגיה שבו, וזה קשה. (פ' מטות מסעי תשמ""ח) הערת ר' שמואל עמנואל שי': הרש""ר הירש בפירושו לפרשת ערי הלויים (ויקרא כה, לד) מסביר בהרחבה ובצורה מקורית את עקרונות התכנון של ערי הלויים (שלדעת משנה למלך, הלכות שמיטה ויובל יג, ה, נוהגים בכל ערי ישראל!) ואת משמעותם לגבי איכות הסביבה ואת ה""השפעה הגדולה על האופי הלאומי ועל חיי האומה"". ""הערים הקיימות אינן יכולות להתרחב מעבר למגרשיהן על חשבון השדות... ובדרך כלל אין להפוך אדמת שדות לתחום עיר. עם ריבוי האוכלוסיה יש להקים ערים חדשות"". ""הלכות אלה<FJ> באות לשמור על 'אוכלוסיה <b>עירונית </b>העוסקת <b>בחקלאות</b>'""."
	@22ה	"<b>""ומדֹּתם מחוץ לעיר... אלפַּים באמה..."".</b> שוב קשה לי (מעין הקושיה שבדיבור הקודם): איך מסתדרים עם מצוה זו במשך הזמן, הרי עיר עשויה להתרחב וממילא יתרחב ביותר שטח זה של הלויים? ובוודאי לא באה מצוה זו להקפיא את היקף העיר לנצח. (פ' מטות מסעי תשנ""ו, בניר עציון)"
	@22יד	"<b>רש""י ד""ה את שלש הערים, ...דבגלעד נפישי רוצחים וכו'.</b> קשה: הרי רוצחים - פירוש במזיד, וערי המקלט נועדו לשוגגים. וראה ""שפתי חכמים"" (אות ת) שמביא תשובת רא""ם ועוד. ור' יהודה גרינשפן שי' אמר לי שמהרש""א מַפנה למשנה במסכת מכות (ט ע""ב) שגם רוצחים במזיד הובאו תחילה לעיר המקלט - עד למשפטם, וממילא הכל אתי שפיר. (פ' מטות מסעי תשס""ג) הערת הרב איתן שנדורפי שי': וראה רמב""ן על אתר. לדבריו, מכיון שאנשי גלעד היו שופכים דמים במרמה והיו מראים עצמם כשוגגים, היה צורך להרבות להם ערי מקלט כדי לקלוט את כולם, מפני שלא היו יודעים מי מהם הרג במזיד. וב""אוצר מפרשי התלמוד"" על מסכת מכות (שם) מובאים תירוצים נוספים: (א) לפי תוספות שם, בגלעד מצויים אנשים שרוצחים במזיד בלא עדים, וכיון שהקב""ה מזמן לפונדק אחד את הרוצחים במזיד עם הרוצחים בשוגג (זה שהרג במזיד יושב תחת הסולם, וזה שהרג בשוגג יורד בסולם ונופל עליו והורגו - ראה רש""י שמות כא, יג), צריך לומר (ראה מהר""ם שם), שהקב""ה מזמין את כל ההורגים בשגגה משאר המקומות לגלעד, כדי שההורגים במזיד שלא בעדים המצויים בקרבה, ייהרגו על ידיהם בשגגה. (ב) לפי ""גור אריה"" על אתר בגלעד נהגו זלזול כללי בחיי אדם, ממילא נמצאו שם גם הורגים במזיד וגם הורגים בשוגג. עיין שם עוד. הערת ר' זאב נוימן שי': הסבר נוסף מובא בספר ""דרש דוד"" של הרב דוד הופשטטר (עמ' רמח). לדבריו, בחוץ לארץ פוחתת השפעת הכהן הגדול להרבות שלום וממילא קרוב שם המכשול. ומביא בהערה מספר ""פנים יפות"" שהטעם הוא משום ריחוקם מבית המקדש."
	@22כה	"<b>רש""י ד""ה עד מות הכהן הגדֹל, ...והרוצח בא לסלק... אינו כדאי שיהא לפני כהן גדול (ספרי קס). דבר אחר, לפי שהיה לו לכהן גדול להתפלל שלא תארע תקלה זו לישראל בחייו. ע""כ. </b>בדברי רש""י: ""אינו כדאי שיהיה לפני כהן גדול"", לכאורה הכוונה לומר שלא ראוי שהרוצח יגור בכפיפה אחת עם הכהן הגדול, אלא ישב בעיר מקלט כל ימי חייו של הכהן הגדול. בשני אופנים מבאר רש""י מה ענין חיי כהן גדול לגלות, ועל שניהם קשה לי: <b>על הביאור הראשון -</b> כיצד אפשר לומר על רוצח בשגגה שהוא בא לסלק השכינה, והרי כלל לא התכוון להרוג, כלומר לא ""בא"" לעשות דבר? <b>ועל הביאור השני קשה לי -</b> מכיוון שהכהן הגדול לא התפלל, צריך הרוצח לשבת בעיר המקלט עד יום מותו? ואם יאריך הכהן ימים, ישב זמן רב, כעונש על מה? וצריך עיון. (פ' מסעי תשנ""ב) הערת ר' חזקי פוקס שי': באשר לשאלה על הביאור הראשון, יש לציין לדברי הרמב""ם (הלכות רוצח ושמירת הנפש ו, יב) שפוסק להלכה, שרוצח בשגגה גולה רק במקרה ""שיפול דרך נפילה, שהרי דרך נפילה מצוי ברוב העתים להזיק ודבר קרוב הוא להיות, שהרי טבע הכבד לירד למטה במהרה, והואיל ולא זירז עצמו ותיקן מעשיו יפה בשעת ירידה - יגלה"". כלומר דין גלות חל על אדם רק אם התרשל ולא נהג בזהירות הראויה, ומעשה שנעשה תוך חוסר זהירות, יש בו משום סילוק שכינה. ע""כ."
		"וראה שמות (כא, יג) ודברים (יט, א ואילך), וראה משנה מסכת מכות (פ""ב, מ""ו). ומזמן קשה לי: לכאורה אורך גלותו של כל רוצח בשגגה שונה, ואף יש שכלל אינו יושב בעיר המקלט, הא כיצד? (פ' האזינו תשנ""ו) וראה דברי ""שפתי חכמים"" (אות י) בשם ""דבק טוב""."
	@22ל	"<b>""כל מכה נפש לפי עדים ירצח את הרֹצח"" וגו'.</b> מכיוון שבשליח בית דין מדובר, הרי שמילת 'רוצח' כשלעצמה אינה שלילית, כפי שמקובל לחשוב, אלא משמעה - לקטול, וכמו שתרגמו התרגומים כאן. (פ' מטות מסעי תשמ""ו)"
		"והשווה גם (פסוק כז בפרקנו) - ""ורצח גֹאל הדם את הרֹצח"". (פ' ואתחנן תשמ""ז)"
	@22לד	"<b>""אשר אני שכן בתוכה"".</b> במסכת יומא (פה ע""א וברש""י לספר ויקרא יח, ל) מעיר רש""י - ""הא אם תטמאו, איני שוכן"", ואילו כאן ובספר ויקרא (טז, טז ד""ה השֹׁכן אִתם בתוך טֻמאֹתם) אומר רש""י ""אף על פי שהם טמאים, שכינה ביניהם"", ולכאורה הרי זו סתירה. וצריך עיון. (פ' מסעי תשנ""ה) וראה ""עמק הנצי""ב"". לדבריו, לכן גלו מארצם, אבל בעודם שם, שכינה ביניהם אף בזמן שהם טמאים."
@11לו	@22ד	"<b>רש""י ד""ה ואם יהיה היובל, מכאן היה רבי יהודה אומר, עתיד היובל שיפסוק. ע""כ.</b> מקורו ב""תורת כהנים"", ושם הלשון ""לפסק ולחזור"", ור' אברהם ברלינר אינו מעיר, ובדפוס ראשון כל הדיבור הזה אינו. (פ' מטות מסעי תשל""ג)"
	@22ה	"הגבלת נישואיהן של בנות צלפחד ושל כל בת יורשת נחלה, חלה רק על הדור ההוא, כמבואר במסכת תענית (ל ע""ב - ט""ו באב נבחר כיום טוב מפני שהותרו בו שבטים לבא זה בזה). וטעם הדבר (כמובא ב""דעת מקרא"") - שכל זמן שלא זכה כל שבט בחלקו, ולא החזיק בו בפועל, הרי הגבולות של השבט יכולים להיטשטש, אבל לאחר ביצוע החלוקה, ולאחר שנודע ברבים גבולו של כל שבט, סרה ההקפדה שלא להעביר נחלה משבט לשבט. וכך כתב בעל ""משך חכמה"" בד""ה וידברו לפני משה: נראה דהיו מבינים (ראשי משפחות בני גלעד), דדבר כזה לא יתכן להיות לעולם, דנמצא יהיו בני ישראל חלוקין זה מזה... ולא יהיו קשורים ואגודים זה בזה, ויגרום הריסה גדולה לקיום האומה ולהתפתחותה. רק יהיה זה או לפי רצון גדולי האומה, או רק בדור זה לבד, עד שייאחזו בה ויהיו מוחזקין כל אחד בנחלתם. ע""כ. (פ' מטות מסעי תשס""ד)"
	@22יא	"<b>רש""י ד""ה מחלה תרצה וגו'. כאן מנאן לפי גדולתן זו מזו בשנים וכו'.</b> ולא ידעתי, מניין לו לרש""י שדווקא כאן לפי ""גדולתן"", ולא להיפך. (פ' מסעי תשנ""ה)"
		"תשובה לשאלה: מנין? מצאתי ב""שפתי חכמים"" (אות ר) - משום שכאן כתוב ""ותהיינה... לבני דֹדיהן לנשים"", ודרך האחיות להנשא כסדר תולדותיהן. (פ' מטות מסעי תשנ""ט)"
		"עתה ראיתי בספר ""חיוכה של תורה"" של ידידי ר' יהודה גרינשפן (שהיה שנים הרבה מורה בבית ספר ""מעלה"" ואני זוכר אותו משנת ת""ש) שתי תשובות: (א) אשתו של ר' שאול מאמסטרדם, שהיתה בצעירותה למדנית גדולה, אמרה: כשהיו בנות צלפחד בחורות, והיה להן פנאי ללמוד - מנאן לפי חכמתן. עתה הן נשואות ומטופלות בילדים לפיכך מנה אותן לפי שנותיהן. (ב) ר' זלמל'ה מוולוז'ין הסביר: עד שלא נישאו היו מסתירות את גילן, לפיכך מנאן לפי חכמתן, אך לאחר שנישאו - שוב לא היה אכפת להן להימנות לפי הגיל. (פ' דברים תשנ""ה)"
