


ז ותצא מן המקום. למה נאמר הרי כבר נאמר ותשב משדה מואב ומהיכן תשוב אם לא תצא מן המקום שהיתה שם אלא מגיד שיציאת צדיק מן המקום ניכרת ועושה רושם פנה זיוה פנה הדרה פנה שבחה של עיר וכן (בראשית כה) ויצא יעקב מבאר שבע: 
 
כי זקנתי מהיות לאיש. שאנשא לו ואוליד בנים ותנשאו להם שאינם אסורים לכם ואינכם אסורים להם משום אשת אחיו שלא היה בעולמו שאינה זקוקה ליבם לפי שלא היו למחלון וכליון קדושין בהן שנכריות היו ולא נתגיירו ועכשיו הן באות להתגייר כמו שנאמר כי אתך נשוב לעמך מעתה נהיה לעם אחד: 
 
כי אמרתי יש לו תקוה. כי אפילו אמר לי לבי יש לי תקוה לינשא עוד וללדת בנים: 
 
וגם הייתי הלילה לאיש. ויותר מכן אפילו הריתי הלילה זכרים: 
 
וגם ילדתי בנים. או אפילו כבר ילדתי בנים: 
 
 

