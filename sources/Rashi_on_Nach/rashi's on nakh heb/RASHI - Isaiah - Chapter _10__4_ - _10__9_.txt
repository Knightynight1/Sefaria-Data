


יט כנצר נתעב. כיונק אילן הנתעב בעיני בעליו שחופר ומשרש ומוציאו כך השלכת מקברך, אמרו חכמים כשנעשה בהמה וחיה ז' שנים המליכו עם הארץ את אויל מרודך וכשחזר למלכותו נטלו וחבשו בבית האסורין עד יום מותו כשמת הוציאו אויל מרודך מבית הסוהר להמליכו ולא קבל עליו אמר אם ישוב למלכותו יהרגני אמרו לו מת ונקבר ולא האמין עד שהוציאוהו מקברו וגיררוהו: 
 
לבוש הרוגים מטועני חרב. בלבוש מלוכלך כמו לבוש הרוגים: 
 
מטועני חרב. מדוקרי רמחים מדוקר בלשון ערבי מוטען: 
 
יורדי אל אבני בור. אל עמקי בור מקום שהאבנים צוללים שם ירדת: 
 
כפגר מובס. ת"י מדשדש כמו נבוס קמינו (תהלים מד) ועל הרי אבוסנו (לעיל יד כה) מתבוססת בדמיך (יחזקאל טו) , הנדוש כטיט חוצות: 
 
 

