ריף מגילה שיטת הריבב 
@11מגילה @33נקראת באחד עשר בשנים עשר וכו'. פעמים בזה ופעמים בזה. ולקמן במתני' מפרש לה: לא פחות ולא יותר. לא פחות מי"א ולא יתר מט"ו: אלא שהכפרים וכו'. כלומר מאחר שהמוקפין קורין בט"ו ושאינן מוקפין קורין בי"ד הכל בכלל תו היכא [משכתת] י"א וי"ב וי"ג אלא שהכפרים נתנו להם רשות להקדים קריאתן בימי הכניסה שהם יום שני ויום חמישי שלפני ארבעה עשר מפני שבני הכפרים מתכנסין לעיירות למשפט לפי שבית דין יושבין בעיירות בשני וחמישי כתקנת עזרא ובני הכפרים אינן בקיאין כל כך וצריכין שיקראנה להם אחד מבני העיר ולא הטריחום חכמים לחזור ולבוא ביום ארבעה עשר ופעמים שאותו יום כניסה שהם מקדימין לקרות בו חל בי"א ופעמים בי"ב ופעמים בי"ג. ולקמן במתני' מפרש כיצד. כך פי' רבינו שלמה זצ"ל אבל הרב ר' משה בר' יוסף פי' שקדימת הכפרים בכפר עצמו היה והביא ראיה מדמקשינן התם בפירקא קמא דיבמות על הא מתני' דמגילה נקראת קרי כאן לא תתגודדו לא תעשו אגודות אגודות ומשנינן כי אמרי' לא תתגודדו כגון שני בתי דינין בעיר אחת אבל שני בתי דינין בשתי עיירות לית לן בה. אלמא הקדמת הכפרים בכפר עצמו היה: 
@11גמ' @33היכא רמיזא. הקדמה זו שעושין בני כפרים כלומר הואיל ועיניהם של עניים נשואות למקרא מגילה כדי לחלק להם מעות פורים אין קורין אותה אלא בזמנה. וקשיא לן על הדין פירושא הא דאמרי' לקמן בגמ' הואיל ואמרו כפרי' מקדימין ליום הכניסה גובין בו ביום ומחלקין בו ביום מפני שעיניהם של עניים נשואות למקרא מגילה. וראיתי לרב ר' אפרים ז"ל שפירש לפרק זו הקושיא בזמן הזה שישראל מיוסרין בדקדוקי עניות אי יהבי להו מתנות בי"א וי"ב ובי"ג אזלי ואכלי להו בההוא יומא ושמחת פורים אינה נוהגת אלא בזמנה ובטלה לה שמתה ואי אמרת ליקרו בי"א ולא ליהיב להו מידי עד יום י"ד וט"ו כיון דחזו עניים דקרו מגילה ולא יהבי להו מידי עד יום י"ד וט"ו מיאשי ואזלי להו לדוכתא אחריתי וקא בטלה מצות פורים מהני דקרו בי"א ובי"ב ובי"ג והרב ר' שלמה ז"ל פי' בזמן הזה שאין השנים כתקנן ואין שלוחי ב"ד יכולין לצאת כדרכן וישראל אינן שרויין על אדמתן אלא הם מפוזרין לכל פיאה ואין השלוחין מגיעין לכל המקומות והן נוהגין לומר מפוריא לפסחא תלתין יומין אי קרינן בי"א ובי"ב ובי"ג אתי למימנא מינייהו תלתין יומין עד פסחא ומקדמי ליה לפסחא ואתי למיכל חמץ בימים אחרוני' של פסח. כל זה מספר המאור: כרכין המוקפין חומה מימות יהושע בן נון. וכו': מנ"ל. כי בקרא לא חזינן אלא דשאינן מוקפין קורין בי"ד אבל במוקפין לא חזינן מידי: 
@11נדון @33ככרך. וקורין בט"ו: עד כמה. קרינן ליה סמוך: שישב ולבסוף הוקף. שנתישב תחלה בבתים ולבסוף הוקף חומה: בית מושב עיר חומה. בית מושב של עיר חומה בית שנתישב בתוך עיר חומה: 
@11ואע"ג @33דאתו מעלמא. דקבועין בעינן: ישראל במעמדן. עומדין היו על תמידי צבור בשעת הקרבתן כדתנן במס' תעניות: מולאחותו. בגמ' מפרש לה: שאף הן היו באותו הנס. על ידן היה עיקר הנס: ולשנותה ביום. זכר לנס שהיו צועקים בימי צרתם יום ולילה: אלהי אקרא יומם וגו'. במזמור אילת השחר הוא שנאמר על אסתר כדאמרי' במס' יומא למה נמשלה אסתר לאילת: יום ט"ו לבני כרכים שחל להיות בשבת. אבל יום י"ד האידנא לעולם אינו חל בשבת: גרסי' במס' סוכה וכו'. כבר כתבנו בענין הזה במס' סוכה בפרק לולב וערבה: 
@11שלא @33בזמנה. כגון שחל ארבעה עשר בשבת לבני עיירות כי בימי חכמי התלמוד לא היו נזהרין מבד"ו פסח ומאד"ו ר"ה עד דורות אחרוני אחרונים או שחל להיות יום חמשה עשר בשבת לבני כרכים אבל בי"א ובי"ב ליכא למיקרי כלל דהא בטלו להו: אע"ג דחש לה רב להא דרב אסי וכו'. כתב הרב דודי ז"ל לדידן לא מכרעא דר' יוחנן כרב דעד כאן לא אמר רב אסי אלא שמצותה לכתחלה לקרותה בעשרה משום פרסומי ניסא אבל אם קראה ביחיד דברי הכל יצא בין בזמנה בין שלא בזמנה שלא יאמרו הדבר אלא להידור מצוה ולפרסומי ניסא דהכין קאמרי' קורין בעשרה ולא אמרי' אין קורין אותה אלא בעשרה שמעת מינה דמצוה לכתחלה למעבד הכי ולהדורי אבי עשרה ואי עבר וקראה ביחיד יצא אי נמי היכא דלא אשכח בי עשרה קרי לה ביתיד ואפי' לכתחלה עד כאן לשון הרב דודי ז"ל וכ"כ רבינו שלמה ז"ל: 
@11מתני' @33איזו היא עיר גדולה וכו': 
@11גמ' @33אבל סעודת פורים וסעודת ר"ת וספק מילה. בתלמוד ירושלמי היא: וחגיגה. שלמי חגיגה אי מקלע יו"ט בשבת מאחרינן להו עד למחר: והקהל. כדאית' במס' סוטה: 
@11מתני' @33קראו את המגילה. וכו': 
@11גמ' @33תנא דמתני' בי"ד קא מיירי אבל בשאר דברים שיש בין אדר הראשון לאדר השני כגון סדר פרשיות לא קא מיירי ולא תדוק ממתני' הא לענין פרשיות זה וזה שוין דמתני' בי"ד לחודיה קיימא. ובענין סדר פרשיו' אסיקנא בגמ' דאם קראן בראשון צריך לחזור ולקרות בשני: מחלפי סעודתייהו להדדי. זה אוכל עם זה בפורים של שנה זו וזה אוכל עם זה בפורים של שנה זו. ז"ל הכותב נראה לשון מחלפי סעודתייהו שלא היה לכל א' מהן כדי שיוכל לשלוח לחבירו ולהשאיר לעצמו והיו שולחים כל סעודתם זה וזה כדי לאכול סעודת פורים ולקיים מצות משלוח מנות: מיחייב איניש לבסומי בפוריא. כתב הרב ר' אפרים ז"ל מההוא עובדא דקם רבא שחטיה לר' זירא אידחי ליה מימרא דרבה ולאו שפיר דמי למיעבד הכי: בלילה. ליל י"ד: מלאכה לא קבילו עלייהו. ובמקום שנהגו בו איסור אסור ונטיעה של שמחה מותרת בכל מקום: 
@11חוץ @33ממקרא מגילה. וא"ת נר חנוכה כבר פסקו הנביאים אבל בימי מרדכי היו חגי זכריה ומלאכי: מעבדות לחירות. ביציאת מצרים אמרו שירה על הים: ה"ג רבא אמר בשלמא התם עבדי ה' ולא עבדי פרעה. שהרי לחירות יצאו: אכתי עבדי אחשורוש אנן. דלא נגאלו אלא מן המיתה. ובגמ' פרכי' בין לרב נחמן דאמר קריאתה זו היא הלילא. בין לרבא דאמר כל הכי לא אמרי' הלילא דלא מצינן למימר עבדי ה' ולא עבדי אחשורוש הא לאו הכי אמרי' הלילא והא תנן משנכנסו לארץ לא הוכשרו כל הארצות לומר שירה ומהדרי' כיון שגלו חזרו להיתרן הראשון: אריח. זה הכתב: לבינה. הוא החלק שהוא רחב כפלים מן הכתב שהאריח חצי לבנה: 
@99סליקו להו מגילה נקראת 
@11בכל @33לשון לא יצא אבל קורין אותה ללעוזות וכו'. בגמ' מפרש לה: 
@11גמ' @33מה עשיה למפרע לא. שא"א שיהא ט"ו קודם לי"ד: 
@11פיסקא @33אבל קורין אותה ללועזות בלעז. כגון גיפטית לגיפטים עברית לעברים כדתניא בברייתא ומתני' דקתני בכל לשון לא יצא כגון גיפטית לעברים עברית לגיפטים: 
@11גמ' @33והוא שכתובה בלעז. כלומר שהיא כתובה באותו לשון שהוא קורא אותה כגון שכתובה גפטית או עברית וקרי לה גפטית או עברית אבל אם היא כתובה גפטית והוא קורא אותה בלשון עברית אפי' לעברים הוה ליה על פה ולא יצא: 
@11והלועז @33ששמע אשורית. כגון גפטים או עברים ששמע האשורית יצאו מידי דהוה אנשים וכו'. כתב הרב דודי ז"ל הא דתניא יונית ליונים יצא אע"פ שכתבה הרב אלפסי ז"ל לאו הלכתא היא דמשמע מינה יונית ליונים אין לכ"ע לא ואנן קי"ל כרב ושמואל דאמרי תרוייהו לעז יוני לכל כשר ואינהו דאמור כרשב"ג בין בס"ת בין בשאר ספרים ואפי' במגילה ואע"ג דכתיב בה ככתבם וכלשונם ובפ"ק אפסיקא הלכתא כוותיה בהדיא דאמר ר' אבהו א"ר יוחנן הלכה כרשב"ג אלו הם דברי הרב דודי ז"ל. וכן כתב הרב ר' משה ז"ל ואני הכותב אומר שאין לתפוש על הרב ז"ל בכך משום דסתם מתני' עדיפא דודאי מתני' לאו כרשב"ג אליבא דרב ושמואל אזלא מדקתני עד שתהא כתובה אשורית ופרשינן טעמא בגמ' מדכתיב ככתבם וכלשונם ואי רשב"ג הא איכא נמי יונית וכי האי גונא נמי פרכי' בפרקא קמא ועוד מדקתני והלועז ששמע אשורית יצא ואי רשב"ג הא איכא נמי יונית דהא אמרי' בגמ' דלרשב"ג אליבא דרב ושמואל כי היכי דלשון אשורית לכל כשר הם ה"נ לעז יוני לכל כשר. ובפרקא קמא דאפסיקא הלכתא כרשב"ג מאן לימא לן דר' יוחנן דפסיק הלכתא כוותיה סבירא ליה כרב ושמואל דרשב"ג אף במגילה התיר לשון יונית דלמא ר' יוחנן ס"ל דרשב"ג [דלא התיר] לשון יונית אלא בספרים דלא כתיב בהו ככתבם וכלשונם אבל במגילה דכתיב בה ככתבם וכלשונם לא דהא ודאי אי הוה ס"ל לר' יוחנן כרב ושמואל דרשב"ג אף במגילה התיר לשון יונית לא הוה פסיק הלכתא כוותיה דהא שמעינן לה לר' יוחנן גופיה דאמר הלכה כסתם משנה ומתני' לאו כרשב"ג אליבא דרב ושמואל אזלא כדפרשי' והיכי שבקינן מתני' וברייתא ועבדינן כרב ושמואל משום דמוקמי לרשב"ג כוותייהו דהא איכא למימר דאף רשב"ג לא התיר לשון יונית במגילה דהא חזינן לר' יהודה בפרקא קמא דמוקים לדרשב"ג תורה לחודה משום מעשה דתלמי המלך. ואפי' תימא דר' יוחנן נמי ס"ל דרשב"ג אף במגילה התיר לשון יונית אכתי ליכא ראיה לרב ושמואל מדר' יוחנן דפסיק הלכתא כרשב"ג דאיכא למימר כי קאמר ר' יוחנן הלכה כרשב"ג הני מילי בשאר ספרים דלא כתיב בהו ככתבם וכלשונם דאטו מי עדיפא דר' יוחנן מדרב ושמואל דאילו הוו אמרי הלכתא כרשב"ג אכתי לא שמעינן מינה דתיהוי הלכתא כוותיה במגילה כדאמרי' הכא ולימא הלכה כרשב"ג ומהדרי' אי אמרי' הלכה כרשב"ג הוה אמינא הני מילי בשאר ספרים וכו' אלמא מלישנא דהלכתא כרשב"ג לא משתמע דהלכתא כוותיה במגילה. (ואי) ואיכא מאן דמפרש אי אמרי' הלכתא כרשב"ג הוה אמינא כי אמר רשב"ג הני מילי בשאר ספרים אבל במגילה לא קאמר קמ"ל לעז יוני לכל כשר ואינהו דאמרי כרשב"ג אלמא אפי' במגילה נמי קאמר מכל מקום מלישנא דהלכתא כרשב"ג לא משמע דבמגילה נמי התיר רשב"ג לשון יונית הלכך ליכא לאיתויי ראיה מדר' יוחנן לדרב ושמואל ותו לא מידי. ואחר שכתבתי זה מצאתי לרבינו חננאל שכתב בפירושו כלשון הזה אינהו דאמור כרשב"ג באשורית לת"ק וקי"ל כמתני' וכפירושא דברייתא וקראתי עליו המקרא הזה שפתים ישק משיב דברים נכוחים: 
@11מתני' @33קראה סירוגין וכו' ובדיו. ומותר להטיל קנקנתום לתוך הדיו ועיקרו במס' סוטה: 
@11גמ' @33אם שהה כדי לגמור את כולה. פרישנא בגמ' מרישא עד סיפא: 
@11פיסקא @33היה כותב. וכו': 
@11גמ' @33דאפי' למאן דאמר וכו'. כלומר ליכא לאוקומה בדכתיב פסוקא פסוקא וקרי ליה דאפי' למאן דאמר מאיש יהודי צריכה שתהא כתובה כולה: 
@11גמ' @33מחקא. באגא בל"ע: 
@11מתני' @33בן עיר. שזמנו בי"ד: שהלך לכרך. שזמנו בט"ו: אם עתיד לחזור למקומו. מפרש בגמ': קורא כמקומו. כחובת מקומו: 
@11גמ' @33הכי איתא שמעתא דרבא בגמ' אמר רבא לא שנו אלא שעתיד לחזור בליל י"ד. אבל אין דעתו לחזור בליל י"ד קורא עמהם אמר רבא מנא אמינא לה דכתיב על כן היהודים הפרזים וכו'. עד הא תינח פרוז מוקף מנא לן סברא הוא מדפרוז בן יומו נקרא פרוז וכו' וכתב הרב אלפסי ז"ל בן עיר שהלך לכרך אמ' רבא לא שנו אלא שעתיד לחזור בלילי י"ד ונתעכב ולא חזר ולא נתבררו לנו דבריו בזה מאי עתיד ומאי נתעכב אם חזר חזר ואם לא חזר לא חזר ועכוב זה מאן דכר שמיה אלא הכי נקטי' פי' דמימרא דרבא אבן כרך שהלך לעיר קאי שאם עתיד לחזור למקומו בליל י"ד ונשתהה שם קודם שיאיר מזרח אינו קורא עמהם בלילי י"ד ואע"פ שעודנו שם אלא קורא כמקומו בט"ו כיון שלא נשתהה שם עד שיאיר מזרח שהוא זמן קריאת המגילה ביום אבל אם אין עתיד לחזור למקומו בלילי י"ד ונשתהה שם עד שיאיר מזרח הרי הוא פרוז בן יומו וקורא עמהם בי"ד והאי דנקטה רבא לשמעתיה על בן כרך שהלך לעיר משום קרא דכתיב בהדיא על פרוז בן יומו שנקרא פרוז ומדיוקא דפרוז נפקא לן נמי מוקף שאפי' בן יומו נקרא מוקף הלכך בן עיר שהלך לכרך אם עתיד לצאת מן הכרך לחזור למקומו בליל ט"ו קורא כמקומו בי"ד ואם לאו שאין עתיד לחזור בליל ט"ו אלא שיש בלבו לשהות שם עמהם עד שיאיר מזרח קורא עמהם בט"ו שמוקף בן יומו נקרא מוקף כל זה לשון הרב דודי ז"ל וכן פירשה רבינו שלמה ז"ל: 
@11מתני' @33מהיכן קורא אדם את המגילה. וכו': 
@11גמ' @33נקראת ספר. ונכתב בספר: נקראת אגרת. [אגרת] הפורים הזאת השנית: פסולה. דאיכא דמ"ד ס"ת שתפרו בפשתן פסולה: שיהו משולשים. שיהא מראש הספר עד מקום תפירת הגיד הראשון כממנו עד הגיד השני ומן השני לשלישי כמשלישי לסוף הספר: הכתובה בין הכתובים. ספרים שבימי החכמים היו עשוין כולן בגליון כס"ת שלנו: לא יצא. דבעינן אגרת לעצמה דמפרסם ניסא טפי וכי כתובה בין הכתובים נראה כעוסק במקרא: ומחו לה אמוחא. אחר שאמרוה מחו על קדקדה וסתרו מקצתה: לא אמרו אלא בצבור. פי' הרב דודי ז"ל לכתחלה אין קורין אותה במגילה הכתובה בין הכתובים בצבור מפני כבוד צבור אבל דיעבד יצאו והיינו דמחו לה אמוחא וביחיד אפי' לכתחלה מיתסרא או מייתרא פורתא אפי' בצבור ואפי' לכתחלה: 
@11מתני' @33הכל כשרין לקרות את המגילה חוץ מחש"ו. אסיקנא בגמ' הא כדאיתא והא כדאיתא חרש לכתחלה הוא דלא הא דיעבד שפיר דמי ושוטה וקטן אפי' דיעבד נמי לא וחסורי מיחסרא והכי קתני הכל כשרין לקרות את המגילה חוץ מתש"ו חרש לכתחלה הוא דלא הא דיעבד שפיר דמי ושוטה וקטן אפי' דיעבד נמי לא בד"א דקטן אפי' דיעבד נמי לא בקטן שלא הגיע לחינוך אבל קטן שהגיע לחינוך אפי' לכתחלה כשר דברי ר' יהודה שר' יהודה מכשיר בקטן שהגיע לחינוך אפי' לכתחלה: 
@99סליק פירקא 
@11רחובה @33של עיר. יש בו קדושה כדמפרש בגמ': לוקחין ספרים. נביאים וכתובים: אבל אם מכרו וכו'. שמעלין בקדש ולא מורידין: וכן במותריהן. מכרו ספרים ולקחו ממקצת הדמים תורה לא יקחו מן המותר דבר שקדושתו פחותה. כתב הרב ר' אפרים ז"ל הא מתני' קשיא רישא אסיפא דכולה רישא שמעינן מינה היכא דלא מעלי ליה אסור וסיפא דקתני ספרים לא יקחו מטפחות שמעינן מינה דלא בעינן עלוי דבשלמא מתור' לא יקחו ספרי' דשמעת מינה הא תורה בתורה שפיר דמי ליכא למשמע מינה דאיכא למימר כיון דליכא לעילויי שפיר דמי אלא מספרים לא יקחו מטפחות דשמעת מינה הא ספרים בספרים שפיר דמי ואע"ג דאיכא לעילויי שמעינן מינה דלא בעינן עילויי וכיון דקשיא רישא אסיפא ליכא למשמע מינה אי מעלין דוקא אי אין מורידין דוקא אלא מדקאמרינן לקמן בענין ס"ת כיון דלא מעלי ליה אסור אלא מעלין דוקא ואיידי דתנא רישא ספרים לוקחין תורה דדוקא תורה ולא ספרים תנא נמי סיפ' ספרים לא יקחו מטפחות ולעולם אפי' ספרים לא יקחו בדמיהם ספרים אלא תורה: 
@11גמ' @33זו דברי ר' מנחם בר' יוסי סתימתאה. בהדיא תניא בתוספתא דמגילה דהוא אמרה: בתעניות ובמעמדות. כדתנן במס' תענית מוציאין את התיבה לרחבה של עיר: אקראי בעלמא. אינו תדיר: 
@11פיסקא @33בהכ"נ לוקחין תיבה: 
@11גמ' @33לא שנו. שיכולין בני העיר למכור בהכ"נ אלא של כפרים אבל של כרכים הויא לה דרבים והכל בעליה ואין בני העיר לבדם בעלים לה ולא מצו מזבני לה: לא שנו. שאין מורידין הדמים מקדושתן למשתי ביה שכרא לקנות בדמים שכר לשתות: רבינא הוה ליה ההוא תילא וכו'. כתב הרב ר' אברהם ז"ל נראה לי כי רבינא היה חושש שמא יפשעו בדמים מלקנות בהם דבר קדושה לפיכך אמר לו רב אשי זבניה מז' טובי העיר ויש מי שרוצה לומר שאין מותר ללוקח להשתמש בו עד שיקנו בדמים דבר המוקדש יותר ממנו ורבינא לא היה יכול להמתין כל כך: 
@11חלופה @33וזבונה שרי. שתלה קדושה על החליפין או על הדמים והוא יוצא מן הקדושה ומותר להשתמש בו: לבני. לבינים של בהכ"נ: בחדתי. לבינים חדשות שנעשו לבהכ"נ: ואפי' למ"ד. תכריכי המת בהזמנה הני מילי כגון אורג בגד למת נמי כיון שהוא ארוג מיד הוא ראוי לפרשו על המת אבל לבינים מחוסרין עשייה ותיקון לבנותן בחומה הלכך הלבינים מוכנים לבהכ"נ הוה ליה כטווה פשתן לארוג למת: דליכא מאן דאמר. בהא הזמנה מלתא היא: מתנה. פי' הרב ז"ל מז' טובי העיר במעמד אנשי העיר דבאנפא אחרינא לא משכחינן מתנה בבהכ"נ דהא הויא לה מתנה כמכירה למשתי שכרא ומאן דאסר לאו דמשום דלית להו רשותא לשבעה טובי העיר ליתן בהכ"נ במתנה אסר דהא אמרי' לעיל דז' טובי העיר במעמד אנשי העיר בכל מידי אית להו רשותא אלא מש"ה אסר דלא אפשר ליה למקבל מתנה לאשתמושי ביה דאמאי תפקע קדושתיה ומאן דשרי אי לאו וכו': הדר הויא לה מתנה כזביני. ומותר להשתמש בו: 
@11כורסיא. @33בימה של עץ שקורין אלמימבר"י: תשמיש דתשמיש הוא. שפורס מפה עליה ואחר כך נותן ספר תורה עליה: תיבותא דאירפט. ארון שנתקלקל וחברו מנעל המרופט. מלמד ששפתי זקנים מתרפטות: זבילי. כמין דלוסקמי: קומטרי. ארגזים: אפי' שונה הלכות. שלא שימש תלמידי חכמי': מבי כנשתא לבי רבנן. לעשות מבהכ"נ בית המדרש: אין מוכרין לכתחלה. אינו רואה סימן ברכה באותן הדמים: 
@11פיסקא @33וכן במותריהן: 
@11גמ' @33שמכרו והותירו. מכרו אחת מן הקדושות הללו ולקחו במקצת הדמים קדושה אחרת והותירו מהם. אבל גבו מן הצבור לצורך ס"ת וקנאוהו ונותרו בידם מן המעו' מותר לעשות באותו מותר כל חפצם שהרי עדיין לא בא לכלל קדושה: אבל התנו ז' טובי העיר במעמד אנשי העיר מותר. ואע"פ שלא מכרו אותן ז' טובי העיר מותר שאילו מכרו הם במעמד אנשי העיר אע"פ שלא התנו הם יכולין לעשות בכל הדמים כל חפצם: נותנין. להוציא עצמן מן החשד: פרשא דמתא. בני העיר שוכרין רוכב סוס שהוא מזומן להם לשלחו אל מושל העיר כשיצטרכו לו: חבר עיר. חכם המתעסק בצרכי צבור: 
@11מתני' @33אין מוכרין את של רבים וכו' אין מוכרין בהכ"נ וכו'. מתני' מילי מילי קתני מעיקרא קתני שאם מכרו בני העיר בהכ"נ לחלל קדושתו על הדמים יש להן באותן דמים לעלות בקדושה כדקא תני בית הכנסת לוקחים תיבה ואם מכרו בית הכנסת להעמידו בקדושתו עושין בדמיו כל צרכן ובזו אסר ר"מ למכור את של רבים ליחיד אבל את של רבים [לרבים] מותר ועושין בדמיו כל צרכן וכל זה כשלא מכרו ז' טובי העיר במעמד אנשי העיר שאלמלא מכרו ז' טובי העיר במעמד אנשי העיר אע"פ שמכרוהו לחלל קדושתו על הדמים אפי' לשתות שכר באותן דמים מותר ובתר הכי קתני אין מוכרין בהכ"נ אלא על תנאי כשמוכרין אותו לעלות בדמיו ולחלל קדושתו בקדושת הדמי' אסור למכרו לארבעה דברים הללו: מפשילין. גודלין וה"ה לכל מלאכה אלא שהפשלת חבלים צריך מקום רחב ידים ובהכ"נ בית גדול וראוי לכך: מפני עגמת נפש. מניחין אותו לעלו' בו עשבים כדי שתהא עגמת נפש לרואיהם שיזכרו את ימי בנינו ואת שהיו רגילים להאסף שם: 
@11גמ' @33במה הארכת ימים. באיזו זכות: ואין נאותין בהן. אין מתקשטין בהן: על תנאי. ע"מ שישתמשו בהן: זילחא דמיטרא. זרם מים: צילותא. דעת צלולה. איצטריך ליה לאיניש וכו'. כיון שאין נכנסין בהן לצורך אם הוצרך לקרות אחד מבהכ"נ מה יעשה: מיתא אתו. בוא יבואו: 
@11פיסקא @33ואין עושין אותו קפנדריא: 
@11גמ' @33אדמקיפנא אדרי איעול בהא. בעוד שאקיף שורות הללו אכנס דרך הבית הזה ואקצר דרכי ממבוי למבוי ובהכ"נ בינתים ולא ידעתי על מה השמיט הרב ז"ל מלכתוב להא דא"ר אבהו עלה אם היה שביל מעיקרו מות' והא דא"ר חלבו אמר רב הונא הנכנס לבית הכנסת להתפלל מצוה לעשו' קפנדריא שנא' ובבא עם הארץ לפני ה' וגו' הזכירה במס' ברכות פרק הרואה: 
@11מתני' @33קורין בפרשת שקלים. להודיע שיביאו שקלים באדר כדי שיקריבו באחד בניסן מתרומה חדשה ומפסיקין לשבת אחרת לעולם אם חל ר"ח אדר בתוך השבת בשבת של אחר ר"ח מפסיקין: בשניה זכור בשלישית פרה אדומה. נ"ל הכותב דלאו שבת שניה ושבת שלישית קאמר שהרי פעמים שמפסיקין בין פרשת זכור לפרשת פרה כגון שחל ר"ח בששי בשבת כדבעי' למימר קמן והיכי קאמר בשניה זכור בשלישית פרה אדומה אלא הכי קאמר פרשה שניה היא פרשת זכור ופרשה שלישית היא פרשה פרה: בחמישי' חוזרין לכסדרן. פירשה ר' ירמיה לקמן בגמ' לסדר הפטרות אבל פרשת היום אין מפסיקין: לכל מפסיקין. פרישנא בגמ' שמפסיקין הפטרת היום ומפטירין בענין המאורע: לראשי חדשים וכו'. אבל בפרשת היום לא לכל מפסיקין אלא פעמי' מפסיקין ופעמים אין מפסיקין פעמי' מפסיקין בכל המועדות ופעמים אין מפסיקין כגון בארבע פרשיות וכגון בראשי חדשים: בחנוכה ובפורים. לבני חמשה עשר שאם חלים בשבת אין מפסיקין פרשת היום אבל הפטרת היום לעולם מפסיקין ומפטירין בענין המאורע: לתעניות ומעמדות. פירשו בגמ' דתעניות ומעמדות שהן בחול ואין בחול הפטרה כדי שנאמר שנפסיק הפטרת היום ונפטיר בענין המאורע הפסקתן היא הפסקת הפרשה שמניחין פרשת היום וקורין בפרשת התעניות או המעמדות והא כדאיתא והא כדאיתא לכל מפסיקין דרישא קאי בהפסקת ההפטרה כדפי' לעיל ותעניות ומעמדות שהן בחול ואין בחול הפטרה הפסקתן היא הפסקת הפרשה: 
@11גמ' @33ואפי' בני חמשה עשר וכו'. מקדימין וקורין. פרשת זכור: בשבת שעברה. ומשכחת לה כשחל ר"ח ניסן להיות באמצע שבת שבשבת שלפני ר"ח ניסן קורין פרשת החדש ובשבת שלפני אותו שבת שהוא לפני ר"ח ניסן קורין פרשת פרה ואותה שבת היא סמוכה לפורים מאחריה אבל אם חל ר"ח ניסן להיות בשבת הויא לה שבת של פרשה שלישית שבת הסמוכה לר"ח ניסן לפי שבאותה שבת עצמה קורין פרשת החדש ובשבת הסמוכה לה מלפניה שהוא ביום כ"ג לחדש קורין פרשת פרה ואותה שבת אינה סמוכה לפורים מאחריה שהשבת הסמוכה לפורים היא ביום ט"ז לחדש ומפסיקין בה כדי שנקרא פרשת פרה לשבת הבאה שהיא ביום כ"ג לחדש ופרשת החדש לשבת האחרת שהיא ביום ר"ח ניסן: ירושלמי. אמר ר' חייא בדין הוא שתקדום פרשת החדש לפרשת פרה אדומה שהרי בא' בניסן הוקם המשכן ושני לו נשרפה הפרה ומפני מה הקדימוה מפני שהיא טהרתן של ישראל כלומר קודם פרשת שבה מצות הפסח יזכירו את טהרתן ולכך אין ראוי להפסיק בין פרשת פרה לפרשת החדש שהזהרת הטהרה צריכה להיות סמוכה לפרשת מצות הפסח: 
@11פיסקא @33בחמישית חוזרין לכסדרן: 
@11גמ' @33לסדר הפטרות. אבל פרשת היום אין מפסיקין: נקוט האי סימנא בידך וכו' עד וסימן זט"ו. ואע"ג דאמרי' דהיכא דחל ר"ח ניסן באמצע שבת קרינן פרשת פרה בשבת הסמוכה לפורים מאחריה והכא כיון דמיקלע ר"ח אדר ביום שבת מיקלע ר"ח ניסן באמצע שבת וכיון שכן היכי מפסקינן בט"ו באדר שהוא שבת הסמוכה לפורים מאחריה יש לו' כיון דיום (טוב) [ט"ו] אדר פורים הוא לבני כרכים השבת הסמוכה לפורים של מוקפין היא הנקראת שבת הסמוכה לפורי' מאחריה ובאותה שבת הסמוכה לפורי' של מוקפין שהוא יום כ"ב באדר קורין פרשת פרה ולשבת אחרת שהוא יום כ"ט קורין פרשת החדש: וכד מיקלע בתרין בשבת וכו'. פשוט הוא: 
@11מתני' @33בפסח קורין וכו'. בגמ' אמרי' דהאידנא לאו כמתני' נהוג עלמא וכולהו פרשיו' דמועדו' והפטרותיהן מפרש בגמ': 
@11גמ' @33והאידנא נהוג עלמ' וכו'. ומוציאין בכל יום שני ספרי תורה וקורין בא' על הסדר הזה ובשל מוסף קורין ובחדש הראשון: בעצרת ביו"ט הראשון וכו'. ומוציאין בכל יום שני ספרי תורה ובשל מוסף קורין וביום הבכורים: בר"ה כו'. ובשל מוסף קורין ובחדש השביעי: בחג בשני ימים טובי' הראשונים וכו'. ומוציאין שני ספרי תורה וקורין בשל מוסף ובחדש השביעי: ושאר כל ימות החג קורין בקרבנות החג. ואין מוציאין אלא ס"ת אחד: 
@11ביו"ט @33האחרון של חג קורין כל הבכור וכו'. ?ובשל מוסף קורין ביום השמיני וגו': 
@11מתני' @33במעמדות. שהיו עומדין על הקרבן בשעת הקרבתו: ברכו' וקללות. להודיע שעל עסקי החטא פורענות באה לעולם: בשני ובחמישי וכו'. בגמ' מפרש לה: שנא' וידבר משה את מועדי ה' וגו'. אכולה מתני' קאי: 
@11(מתני') @33שבת ראשונה בנרות דזכריה. שעיקר נבואות זכריה היתה בבית שני ובבית שני נעשה הנס אנו מקדימין נרות זכריה לנרות שלמה: מוסר ה' בני אל תמאס. והמפסיק בהן מראה בעצמו שקשה בעיניו לקרותן: ר' יהודה אומר מקו' שמפסיקין וכו'. כמו שאנו נהוגין היום והיינו דאמרי' במתני' אינו עולה להם מן החשבון: פותח ורואה וכו'. טעמיה דר"מ כדי שלא יאמרו ברכה כתובה בתורה: הלוחו'. הן עשויין לספרים שלנו שאינן עשוין בגליון: הבימו'. בימה שהיו עושין למלך בפרשת הקהל כדאית' בסוט': יעמידנו על התפר. פי' רש"י ז"ל ששם ראוי להדקו יפה: הגולל ס"ת. מענין לענין והוא יחידי וס"ת מונח על ברכיו וגוללו גוללו מבחוץ כלומר העמוד שהוא חוצה לו יקח ויגלול מצד חוץ לצד פנים שאם יאחז העמוד הפנימי ויגלול לצד החוץ יתפשט החיצון ויפול לארץ: וכשהוא מהדקו. כשגמר מלגוללו והוא בא להדקו מהדקו מבפנים שיאחז בעמוד הפנימי ויהדקנו על החיצון כדי שלא יהא פושט זרועותיו על הכתב שמצוה להראות את הכתב לעם כשמהדקו כדגרסי' במס' סופרים: עשרה שקראו. עשרה שנאספו וקראו הג' או הז' כחק היום ולפי שאין קוראין בתורה פחות מי' נקט י': ערום. שלא במטפחות: תגלל המטפחות. סביב ס"ת ולא תגלל ס"ת בתוך המטפחו'. 
@11עומד @33ויושב. אם רצה עומד אם רצה יושב. קראוה שנים ביחיד יצאו. ולא אמרי' תרי קלי לא משתמעי: לא יברך. א"צ לברך: בשני ובחמישי וכו'. עזרא תקן שיהו קוראין בהן והכא אשמעי' בשלשה הן כהן לוי וישראל: ואין מוסיפין עליהן. שלא יקשה לצבור מפני שהן ימי מלאכה ושבת במנחה נמי סמוך לחשיכה הוא שהרי כל היום היו רגילין לדרוש: ואין מפטירין. מהאי טעמא גופיה: הפותח והחותם וכו'. בגמ' מפרש לה: 
@11גמ' @33משא"כ בתורה. בצבור מיושב: 
@11ובלבד @33שלא יהא א' קורא ושנים מתרגמין. דבתורה אפי' בתרגום קפדינן שהתרגום הוא להשמיע הנשים ועמי הארץ שאין מבינין לשון הקודש והתרגום הוא לעז של בבליים ובתרגום של תורה צריכין אנו שיהו מבינין כדי שידעו את המצות אבל בשל נביאים לא קפדינן כולי האי: ועשרה מתרגמין. לא גרסי' לפי שאין התרגום בכתובים: 
@11פיסקא @33מקום שנהגו וכו': 
@11גמ' @33מנ"ח. מקרא מגילה ושעשה נסים ושהחיינו. ודוק' בקריאת הלילה אבל בקריאת היום אין אומרין זמן והמקומות שנהגו לומר זמן בקריאת היום טעות הוא בידם: הקופות. של תרומת הלשכה: 
@11משום @33הנכנסין. שאם יכנס אדם לבהכ"נ ויראה שלא יברך הקורא לפניה יאמר אין ברכה בתורה לפניה והוא לא ידע שכבר קרא אחר לפניו: ומשום היוצאין. שאם יצא אדם מבהכ"נ ויראה שלא יברך הקורא לאחריה והוא לא ידע שעתיד אחר לקרוא אחריו: 
@11מתני' @33ואין מוסיפין עליהן. שלא להטריח על הצבור דראשי חדשים אין בהן איסור מלאכה וחול המועד נמי מלאכת דבר האבד מותרת בו: 
@11גמ' @33אין משיירין בפרשה פחות משלשה פסוקים. גזירה משום היוצאין שלא יאמרו העתיד לקרוא ישלים הפרשה: ואין מתחילין. נמי משום הנכנסין שלא יהו סבורין שלא קרא זה אלא מתחלת הפרשה: קורא אותן השלישי. והרביעי קורא וביום השבת ובראשי חדשיכם: והלכתא אמצעי דולג. בגמ' לאו אדראש חדש קאי שאין בראש חדש קורא שיהא ראוי לקרותו אמצעי אלא אמעמדות קאי שקורין שלשה כדמפורש בגמ' וכן כתב רבינו שלמה ז"ל: הלכתא מאי. בשל מעמדות: 
@11דמצלוי @33אצלויי. על צדדיהן לפי שאין אדם חשוב רשאי ליפול על פניו: 
@11פיסקא @33זה הכלל וכו': 
@11גמ' @33סימנא בעלמא הוא. ולאו לרבויי מידי אתא: ר"ח אדר שחל להיות בואתה תצוה אמר אביי קרו שיתא וכו'. שאם קראו הששה מאתה תצוה עד כי תשא והשביעי מכי תשא עד ועשית יחשבו השומעי' כי סדר היום הוא שמשלים לשם בכל שנה ושנה ואין כאן סימן לפרשת שקלים: כנגד שבעה. שלשה לכל א' וא' אבל במקום שיש תורגמן פוסק מפני טורח צבור: 
@11מתני' @33אין פורסין על שמע. מנין הבא לבהכ"נ לאחר שקראו צבור את שמע עומד א' ואומר קדיש וברכו וברכה ראשונה שלפני קריאת שמע: פורסין. לשון חצי דבור: ואין עוברין לפני התיבה. ש"צ: 
@11ואין @33נושאין את כפיהם. כהנים: ואין. קורין בתורה. בצבור. ואין עושין מעמד ומושב. למת: וקרקעות של הקדש. הבא לפדותן צריך שיהא שם י' ואחד מהן כהן ובגמ' מפרש טעמא: ואדם כיוצא בהן. מפרש בגמ' באומר דמי עלי: 
@11גמ' @33ואין אבלים מן המנין. שהרי הוא אומר ברכה למנחמין בפני עצמן ולאבלים בפני עצמן: 
@11מתני' @33יותר מפסוק אחד. שלא יטעה התרגמן: ובנביא שלשה. אם ירצה ולא איכפת לן אם יטעה דלא נפקא מינה הוראה: 
@11ואם @33היו שלשתן וכו'. בגמ' מפרשי מדלגין בנביא מפרשה לפרשה ואין מדלגין בתורה שהקופץ ממקום למקום אין לבו מיושב עליו לשמוע: ועד כמה הוא מדלג בנביא בכדי שלא יפסוק התורגמן. שלא יהא הדולג רחוק ממקום שהוא קורא אלא כדי שיוכל הקורא לגלול הספר ולקרות במקום הדולג בטרם גמר התורגמן תרגום ממקרא: 
@11גמ' @33ואין מדלגין מנביא לנביא שיש כאן טירוף יותר מדאי: וקדשתו כי לחם אלהיך וגו'. לפתוח ראשון בכל דבר כבוד בין בתורה בין בישיבה הוא ידבר בראש: ולברך ראשון. בסעודה: וליטול מנה יפה ראשון. אם בא לחלוק עם ישראל בכל דבר לאחר שיחלקו בשוה אומר לו ברור וטול איזה שתרצה: 
@11נתפרדה @33חבילה. יש שפירשו שאין קורא כלל. וכתב דודי ז"ל פי' שלא יקרא לו בתורת קביעות ראשין אלא קורא באיזה מקום שירצה כפי מה שראוי לו לפי מעלתו אחרת לא לפי מעלת לויה אם אינו רוצה לקרות לא יקרא כלל: כהן אחר כהן לא יקרא. משום פגם ראשון דלא לימרו אבוה דקמא גרושה או חלוצה נסיב ואחליה ולא היה לו לקרות ראשון לפיכך קרא השני שהוא כהן תחתיו אבל משום פגם שני ליכא דמאי אמרי' אבוה דשני גרושה או חלוצה נסיב ואחליה סוף סוף לוי מי הוי דלקרי במקום לוי הלכך על כרחך כיון דאבוה כהן אין זה חלל ואין כאן פגם אלא לראשון: לוי אחר לוי לא יקרא משום פגם שניהם. דאמרי אבוה דקמא ממזרת או נתינה נסיב ופסליה ולא היה לו לקרות אחר כהן לפיכך קרא השני שהוא לוי תחתיו או שמא הראשון היה לוי וקרא כדינו והשני הוא שהיה פגום וקרא במקום ישראל: אחריהן דכהן ולוי מי קורא. הראוין לימנות על הצבור דאמרי' במס' שבת בפ' (כל כתבי) [באלו קשרים] איזהו ת"ח שראוי למנות פרנס על הצבור כל ששואלין אותו דבר הלכה בכל מקום ואומרה: בחומשין. יש שכותבין להן חמשה חומשין כל חומש לעצמו וכל ספריהן היו במגילה כספר תורה שלנו: 
@11מתני' @33המפטיר בנביא. מי שרגיל להפטיר בנביא לו תקנו חכמים שיהא פורס על שמע: על ידו. בשבילו אבל אינו פורס וכו' שכל מי שאינו מחויב בדבר אינו מוציא אחרים ידי חובתן: ואינו נושא את כפיו. אם הוא כהן שאין כבוד צבור להיות כפופים לברכתו: פוחח. מי שבגדיו קרועים: פורס על שמע. דמחויב בדבר הוא: אבל אינו קורא בתורה. משום כבוד תורה: ואינו עובר. משום כבוד צבור: 
@11גמ' @33משום כבוד. כיון שהוא ממציא עצמו לדבר שאינו כבודו תקנו לו את זו לכבוד: משום אנצויי. בגמ' אמרי' איכא בינייהו דקא עביד בחנם משום אנצויי ליכא משום כבוד איכא. 
@11מתני' @33הכי גרסי' כהן שיש בו מומין. בגמ' אמרי' [מומין] שאמרו פניו ידיו ורגליו שהנושא את כפיו צריך לחלוץ מנעליו. אף בלבנים לא יעבור. לקמן מפרש טעמא: העושה תפלין בראשו עגולין סכנה. שלא יכנסו בראשו: ואין בהן מצוה. דמרובעין בעינן: נתנה של ראש על מצחו ושל יד על פס ידו הרי זו דרך המינות. שבוזין מדרש והולכין אחר המשמע ובמנחות יליף טעמא: 
@11על @33בית אונקלי. על בית יד לובשו מבחוץ: הרי זה דרך החיצונים. דבעי' לך אות ולא לאחרים לאות: וצפה זהב. בעי' תורת ה' בפיך שיהא הכל מן הבהמה: 
@11גמ' @33בוהקניות. לינטוישי"ש. חיפני ובישני. כהן שהוא מאנשי חיפה ומאנשי בית שאן: זבלגן. עיניו זולגות דמעה: דש בעירו. רגיל בעירו: לשנים קורא כהנים כשיש שם שני כהנים לברך כשגומר ש"צ ברכת הודאה. קורא אותם. כהנים: עם שאחורי כהנים אינם. בכלל ברכה. כדאמרי' לעיל כה תברכו פנים כנגד פנים: לכוף קשרי אצבעותיהן שפושטין. אצבעותיהן כשמברכין ולאחר שגומרין סוגרין אגרוף שלהן כשאר בני אדם: הקורא. ש"צ הקורא כהנים: שיכלה אמן. של ברכת הודאה: לעקור רגליהן. מן הדוכן אלא עומדין כפופין לפני התיבה: 
@11מתני' @33האומר יברכוך טובים. פירשנוה בברכות: המכנה בעריות. שאומר קלנא דאבוה וקלנא דאימיה: האומר ומזרעך וכו'. שאומר בישראל הבא על הנכרית והוליד ממנה בן לעבודת כוכבים הכתוב מדבר ועיקר הכתוב ממשמעו ומחייב כרת הבא על הנכרית: מעשה עגל הראשון. בגמ' מפרש: ברכת כהנים. בגמ' מפרש טעמא: במרכבה. ביחזקאל: 
@11גמ' @33קללות וברכות נקראין ומתרגמין. ולא חיישינן דלמא פייגא דעתייהו דציבורא: מעשה פילגש בגבעה וכו'. ולא חיישי' לכבודן דבני בנימין: 
@11אלא @33אחרון. ויהיו בני יעקב שנים עשר. המקרא הזה נפסק בהפסק פרשה לכך קורהו אחרון כאלו הוא פסוק בפני עצמו: מעשה עגל השני נקרא ולא מתרגם. פי' הרב ז"ל משום כבודו דאהרן ובגמ' מתחזי טעמא שמא יטעו השומעים ויאמרו ממש היה בעגל כיון שיצא מאיליו: ברכת כהנים נקראין ולא מתרגמין. הדא ברייתא בהדיא פליגא אמתני' לגי' הרב ז"ל דבמתני' תנן ברכת כהנים ומעשה דוד ואמנון לא נקראין ולא מתרגמין ובברייתא תנא ברכת כהנים נקראין ולא מתרגמין ותמיהני על הרב ז"ל שהביא בהלכותיו המשנה והברייתא ולא נשמר במה שחולקת הברייתא על המשנה: 
@11תוספתא @33הכתוב לרבים אין מכנין אותו ליחיד ליחיד אין מכנין אותו לרבים. כגון מקראות של קללות במקום שצריך לקרותן בכנוי כדאיתא בסוף פרק שבועת העדות אין משנין כנוי של רבים ליחיד ולא כנוי של יחיד לרבים: 
@99סליק פירקא וסליקא לה מסכת מגילה 


