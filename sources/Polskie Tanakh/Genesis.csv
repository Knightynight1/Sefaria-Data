Index Title,Genesis
        Version Title,"Bible in Polish, trans. Izaak Cylkow, 1841-1908 [pl]"
        Language,en
        Version Source,http://bibliepolskie.pl/
        Version Notes,
Genesis 1:1,Na początku stworzył Bóg niebo i ziemię. 
Genesis 1:2,"Ziemia zaś była zamętem i bezładem, a ciemność nad otchłanią; a duch Boży unosił się nad powierzchnią wód. "
Genesis 1:3,"I rzekł Bóg: ""Niech się stanie światło!"" I stało się światło. "
Genesis 1:4,"I widział Bóg światło, że dobre; i rozdzielił Bóg między światłem a ciemnością. "
Genesis 1:5,"I nazwał Bóg światło dniem, a ciemność nazwał nocą. I był wieczór i był ranek - dzień jeden. "
Genesis 1:6,"I rzekł Bóg: ""Niech będzie przestwór w pośrodku wód, a niech przedzieli między wodami a wodami!"" "
Genesis 1:7,"I uczynił Bóg przestwór i przedzielił między wodami, które pod przestworem, a wodami, które nad przestworem. I stało się tak. "
Genesis 1:8,I nazwał Bóg przestwór niebem. I był wieczór i był ranek - dzień wtóry. 
Genesis 1:9,"I rzekł Bóg: ""Niech się zbiorą wody z pod nieba w jedno miejsce, a niech się ukaże ląd!"" I stało się tak. "
Genesis 1:10,"I nazwał Bóg ląd ziemią, a zbiór wód nazwał morzami. I widział Bóg, że dobrze. "
Genesis 1:11,"I rzekł Bóg: ""Niech porośnie ziemia rośliną, zielem rozsiewającém nasienie, drzewem owocowém, rodzącém owoc podług rodzaju swojego, w któremby nasienie jego było, na ziemi!"" I stało się tak. "
Genesis 1:12,"I wydała ziemia roślinę, - zielę, rozsiewające nasienie podług rodzaju swojego i drzewo rodzące owoc, w którém nasienie jego było, podług rodzaju swojego. I widział Bóg, że dobrze. "
Genesis 1:13,I był wieczór i był ranek - dzień trzeci. 
Genesis 1:14,"I rzekł Bóg: ""Niech będą światła na przestworze nieba, aby przedzielać między dniem a nocą; a niech służą jako znamiona i pory i dni i lata; "
Genesis 1:15,"I niech będą światłami na przestworze nieba, dla przyświecania ziemi!"" I stało się tak. "
Genesis 1:16,"I utworzył Bóg dwa owe światła wielkie: światło większe dla panowania dniem, a światło mniejsze dla panowania nocą, i gwiazdy. "
Genesis 1:17,"I umieścił je Bóg na przestworze nieba, dla przyświecania ziemi. "
Genesis 1:18,"I aby panować dniem i nocą i przedzielać między światłem a ciemnością. I widział Bóg, że dobrze. "
Genesis 1:19,I był wieczór i był ranek - dzień czwarty. 
Genesis 1:20,"I rzekł Bóg: ""Niech się zaroją wody rojem jestestw żyjących, a ptactwo niech się unosi nad ziemią, na przestworze niebios!"" "
Genesis 1:21,"I stworzył Bóg owe potwory wielkie i wszelkie jestestwo żyjące, poruszające się, którém zaroiły się wody podług rodzaju swego, i wszelkie ptactwo skrzydlate podług rodzaju swojego. I widział Bóg, że dobrze. "
Genesis 1:22,"I pobłogosławił im Bóg i rzekł: ""Rozradzajcie się i rozmnażajcie i napełniajcie wody w morzach, a ptactwo niech się rozmnaża na ziemi!"" "
Genesis 1:23,I był wieczór i był ranek - dzień piąty. 
Genesis 1:24,"I rzekł Bóg: ""Niech wyda ziemia jestestwa żyjące podług rodzajów swoich: bydło i płazy i zwierzęta lądowe podług rodzajów swoich!"" I stało się tak. "
Genesis 1:25,"I utworzył Bóg zwierzęta lądowe podług rodzajów swoich, i bydło podług rodzaju swojego, i wszelki płaz ziemny podług rodzaju swojego. I widział Bóg, że dobrze. "
Genesis 1:26,"I rzekł Bóg: ""Uczyńmy ludzi na obraz Nasz i podług podobieństwa Naszego, a niech panują nad rybami morza, i nad ptactwem nieba, i nad bydłem, i nad wszystką ziemią, i nad wszelkim płazem, który pełza po ziemi!"" "
Genesis 1:27,"I stworzył Bóg człowieka na obraz Swój, na obraz Boga stworzył go; mężczyznę i niewiastę stworzył ich. "
Genesis 1:28,"I błogosławił im Bóg, i rzekł do nich Bóg: ""Rozradzajcie się i rozmnażajcie, i napełniajcie ziemię, i zawładnijcie nią, i panujcie nad rybami morza, i nad ptactwem nieba, i nad wszelkim zwierzem, który się porusza na ziemi!"" "
Genesis 1:29,"I rzekł Bóg: ""Oto oddaję wam wszelkie ziele rozsiewające nasienie, będące na powierzchni całej ziemi, i wszelkie drzewo, na którém jest owoc drzewny, rozsiewający nasienie: wam niechaj będą na pokarm. "
Genesis 1:30,"A wszelkiemu zwierzowi lądowemu, i wszelkiemu ptactwu nieba, i wszystkiemu, co się porusza na ziemi, w którém jest dusza żyjąca - wszelką zieloną roślinę - na pokarm!"" I stało się tak. "
Genesis 1:31,"I obejrzał Bóg wszystko, co uczynił, i oto było bardzo dobre. I był wieczór i był ranek - dzień szósty. "
Genesis 2:1,I spełnione były niebo i ziemia i wszystek zastęp ich. 
Genesis 2:2,"I skończył Bóg dnia siódmego dzieło Swoje, które uczynił, i odpoczął dnia siódmego po całém dziele Swojém, które uczynił. "
Genesis 2:3,"I pobłogosławił Bóg dzień siódmy i poświęcił go; albowiem w nim zaprzestał Bóg czynić wszystkie dzieła Swoje, które stworzył. "
Genesis 2:4,"Oto zrodzenie się nieba i ziemi, przy stworzeniu ich, czasu w którym uczynił Wiekuisty Bóg niebo i ziemię. "
Genesis 2:5,"Zanim zaś jaki krzew polny był na ziemi, i jakie ziele polne zanim wzeszło, - nie spuścił też Wiekuisty Bóg deszczu na ziemię; człowieka też nie było, aby uprawiał ziemię; "
Genesis 2:6,"Ale para wzniosła się z ziemi, i zrosiła całą powierzchnię ziemi. "
Genesis 2:7,"I tak utworzył Wiekuisty Bóg człowieka z prochu ziemi, i tchnął w nozdrza jego dech żywota, i stał się człowiek istotą żyjącą. "
Genesis 2:8,"A zasadziwszy Wiekuisty Bóg ogród w Edenie od dawna, umieścił tam człowieka, którego utworzył. "
Genesis 2:9,"I wywiódł Wiekuisty Bóg z ziemi wszelakie drzewo urocze na wejrzenie i smaczne ku spożyciu, drzewo też życia w pośrodku ogrodu, i drzewo poznania dobrego i złego. "
Genesis 2:10,"A strumień wypływa z Edenu dla zraszania ogrodu, a ztamtąd też rozdziela się i rozpada na cztery odnogi. "
Genesis 2:11,"Nazwa jednej: Piszon; to ten, który okrąża całą ziemię Chawila, gdzie złoto. "
Genesis 2:12,A złoto kraju tego wyborowe; tamże jest bdellion i kamień berylowy. 
Genesis 2:13,"A nazwa strumienia drugiego: Gichon; to ten, który okrąża całą ziemię Kusz. "
Genesis 2:14,"A nazwa strumienia trzeciego: Chidekel; to ten, który płynie ku wschodowi Aszuru. A strumieniem czwartym jest Frat. "
Genesis 2:15,"I wziął Wiekuisty Bóg człowieka i osadził go w ogrodzie Eden, aby go uprawiał i dozorował. "
Genesis 2:16,"I przykazał Wiekuisty, Bóg, człowiekowi i rzekł: ""Z każdego drzewa ogrodu pożywać możesz; "
Genesis 2:17,"Ale z drzewa poznania dobrego i złego, - pożywać zeń nie będziesz; bo gdy spożyjesz z niego - umrzesz!"" "
Genesis 2:18,"I rzekł Wiekuisty, Bóg: ""Nie dobrze, aby pozostał człowiek samotnym; uczynię mu pomoc, odpowiednią jemu!"" "
Genesis 2:19,"A utworzył był Bóg Wiekuisty z ziemi wszystkie zwierzęta dzikie, i wszystkie ptactwo nieba, i przywiódł do człowieka, aby obaczył, jak je nazwie; a jak bądź nazwie człowiek każde jestestwo żywe, - taką będzie nazwa jego. "
Genesis 2:20,"I nadał człowiek nazwy wszelkiemu bydłu, i ptactwu nieba, i wszelkiemu zwierzowi dzikiemu; ale dla człowieka nie znalazł pomocy, odpowiedniej jemu. "
Genesis 2:21,"I przypuścił Wiekuisty Bóg odurzenie na człowieka, i zasnął on; i wyjął jedno z żeber jego, i zwarł ciało za niém. "
Genesis 2:22,"I ukształtował Wiekuisty Bóg żebro, które wyjął z człowieka, na niewiastę, i przywiódł ją do człowieka. "
Genesis 2:23,"I rzekł człowiek: ""Tym razem jest to kość z kości moich, i ciało z ciała mojego; tę nazywać mężatką, bo z męża wzięta ona!"" "
Genesis 2:24,"Przeto opuszcza mąż ojca swojego i matkę swoją, a łączy się z żoną swoją, i stają się ciałem jedném. "
Genesis 2:25,"A byli oboje nadzy, człowiek i żona jego, a nie wstydzili się. "
Genesis 3:1,"A wąż był chytry, bardziej niż wszelki zwierz dziki, który był uczynił Wiekuisty Bóg; i rzekł do niewiasty: ""Alboż powiedział także Bóg: Nie pożywać wam z żadnego drzewa ogrodu?"" "
Genesis 3:2,I rzekła niewiasta do węża: Z owocu drzew ogrodu pożywać możemy. 
Genesis 3:3,"Tylko z owocu drzewa, co w pośrodku ogrodu, rzekł Bóg: ""nie pożywajcie z niego i nie dotykajcie się go, - abyście nie umarli"". "
Genesis 3:4,"I rzekł wąż do niewiasty: ""Umrzeć nie umrzecie"". "
Genesis 3:5,"Ale wie Bóg, iż dnia, którego pożywać zeń będziecie, otworzą się oczy wasze i staniecie się jako Bóg, poznawającymi dobre i złe"". "
Genesis 3:6,"I widząc niewiasta, że smaczném jest drzewo ku spożyciu, że rozkoszą jest dla oczu, a uroczém drzewo do oglądania, wzięła z owocu jego i jadła, i dała też mężowi swojemu przy sobie i jadł. "
Genesis 3:7,"I otworzyły się oczy obojga, i poznali, że są nagimi! I spletli liście figowe, i poczynili sobie przepaski. "
Genesis 3:8,"I usłyszeli głos Wiekuistego Boga, rozlegający się po ogrodzie, z powiewem dziennym; i skrył się człowiek i żona jego przed obliczem Wiekuistego Boga, między drzewa ogrodu. "
Genesis 3:9,"I zawołał Wiekuisty, Bóg, człowieka, i rzekł do niego: ""Gdzie jesteś?"" "
Genesis 3:10,"I rzekł: ""Głos Twój słyszałem w ogrodzie, i uląkłem się, bo nagi jestem, i skryłem się"". "
Genesis 3:11,"I rzekł: ""Któż powiedział ci, że nagi jesteś? Czyż z drzewa, o którém ci przykazałem nie jeść z niego, jadłeś?"" "
Genesis 3:12,"I rzekł człowiek: ""Niewiasta, którą umieściłeś przy mnie, ona to dała mi z drzewa, i jadłem"". "
Genesis 3:13,"I rzekł Wiekuisty, Bóg, do niewiasty: ""Cóżeś ty uczyniła!"" I rzekła niewiasta: ""wąż skusił mnie i jadłam"". "
Genesis 3:14,"I rzekł Wiekuisty, Bóg, do węża: ""Żeś uczynił to, przeklętym bądź z pomiędzy wszelkiego bydła i wszelkiego zwierza dzikiego; na brzuchu twoim czołgać się będziesz, i prochem się żywić, po wszystkie dni życia twojego. "
Genesis 3:15,"A nienawiść wzniecę między tobą, a niewiastą, i między nasieniem twojém, a nasieniem jej; ono porazi ci głowę, a ty mu porazisz piętę!"" "
Genesis 3:16,"Do niewiasty rzekł: ""Wielce, wielce pomnożę męki brzemienności twojej; w bólach rodzić będziesz dzieci; a do męża twego żądza twoja, a on panować będzie nad tobą."" "
Genesis 3:17,"A do Adama rzekł: ""Żeś usłuchał głosu żony twojej, a jadł z drzewa, o którém ci przykazałem mówiąc: nie będziesz jadł z niego; przeklętą niech będzie ziemia gwoli tobie, w utrapieniu żywić ci się z niej, po wszystkie dni żywota twojego. "
Genesis 3:18,"A cierń i oset rodzić ci będzie, a żywić ci się zielem polném. "
Genesis 3:19,"W pocie oblicza twego będziesz pożywał chleb, aż powrócisz do ziemi, bo z niej wziętym jesteś; bo prochem ty, i w proch się obrócisz!"" "
Genesis 3:20,"I nazwał Adam imię żony swojej: Chawa, gdyż ona stała się matką wszystkich żyjących. "
Genesis 3:21,"I sprawił Wiekuisty, Bóg, Adamowi i żonie jego szaty skórzane, i przyodział ich. "
Genesis 3:22,"I rzekł Wiekuisty, Bóg: ""Oto człowiek stał się jako jeden z Nas, co do wiedzy dobrego i złego. A teraz może sięgnie ręką swoją i weźmie także z drzewa życia i spożyje, aby żył na wieki..!"" "
Genesis 3:23,"I wydalił go Wiekuisty, Bóg, z ogrodu Eden, aby uprawiał ziemię, z której wzięty. "
Genesis 3:24,"I tak wygnał człowieka; i usadowił na wschód od ogrodu Eden Cherubów, i płomienny miecz, wirujący, dla strzeżenia drogi do drzewa życia. "
Genesis 4:1,"A Adam poznał Chawę, żonę swoją, i poczęła, i urodziła Kaina; bo rzekła: ""Nabyłam mężczyznę od Wiekuistego."" "
Genesis 4:2,"I urodziła jeszcze brata jego, Hebla; i był Hebel pasterzem trzód, a Kain był uprawiaczem roli. "
Genesis 4:3,"I stało się po niejakim czasie, iż przyniósł Kain z owocu ziemi dar Wiekuistemu; "
Genesis 4:4,A Hebel przyniósł również z pierworodnych trzody swojej i z tłuszczu ich. I wejrzał Wiekuisty na Hebla i na dar jego; 
Genesis 4:5,"Ale na Kaina i na dar jego nie wejrzał. I gniewało to Kaina bardzo, i zapadły lica jego. "
Genesis 4:6,"I rzekł Wiekuisty do Kaina: ""Czemu się gniewasz i czemu zapadły lica twoje?"" "
Genesis 4:7,"Wszak, jeżeli się poprawisz, pierwszeństwo twoje, a jeżeli się nie poprawisz, u drzwi grzech leży; a ma on skłonność do ciebie, a ty panować masz nad nim."" "
Genesis 4:8,"I powiedział to Kain Heblowi, bratu swojemu. I stało się gdy byli na polu, że powstał Kain na Hebla, brata swojego, i zabił go. "
Genesis 4:9,"I rzekł Wiekuisty do Kaina: ""Gdzież Hebel brat twój?"" I odpowiedział: ""Niewiem; alboż to stróżem brata mego ja?"" "
Genesis 4:10,"I rzekł: ""Cóżeś uczynił! Głos krwi brata twego woła do Mnie z ziemi! "
Genesis 4:11,"A teraz wyklętym bądź z ziemi, która otworzyła paszczę swoją, aby przyjąć krew brata twego z ręki twojej. "
Genesis 4:12,"Gdy uprawiać będziesz rolę, nie wyda więcej siły swej tobie; tułaczem i zbiegiem będziesz na ziemi!"" "
Genesis 4:13,"I rzekł Kain do Wiekuistego: ""Zbyt wielką kara moja, abym ją zniósł. "
Genesis 4:14,"Oto wypędzasz mnie dzisiaj z oblicza tej ziemi, abym się ukrywał przed obliczem Twojém, a był tułaczem i zbiegiem na ziemi; wszak ktokolwiek mnie spotka, zabije mnie!"" "
Genesis 4:15,"I rzekł doń Wiekuisty: ""Zaiste, ktokolwiek by zabił Kaina, siedmiokrotną poniesie pomstę."" I uczynił Wiekuisty dla Kaina znak, aby go nie zabijał każdy, kto go spotka. "
Genesis 4:16,"I tak uszedł Kain z przed oblicza Wiekuistego, i osiadł w krainie Nod, na wschód od Edenu. "
Genesis 4:17,"I poznał Kain żonę swoją, i poczęła, i urodziła Chanocha; a budując wtedy miasto, nadał miano temu miastu od imienia syna swego: Chanoch. "
Genesis 4:18,"I urodził się Chanochowi Irad; Irad zaś spłodził Mechujaela, a Mechujael spłodził Metuszaela, a Metuszael spłodził Lemecha. "
Genesis 4:19,"I pojął sobie Lemech dwie żony; imię jednej: Ada, a imię drugiej: Cylla. "
Genesis 4:20,"I urodziła Ada Jabala; on to stał się ojcem mieszkających w namiotach, przy hodowli bydła. "
Genesis 4:21,"A imię brata jego, - Jubal; ten stał się ojcem władających cytrą i podwójnym fletem. "
Genesis 4:22,"A Cylla, ona również urodziła Tubal-Kaina, który wykuwał wszelakie narzędzia rolnicze z miedzi i żelaza. Siostrą zaś Tubal-Kaina była Naama. "
Genesis 4:23,"I rzekł Lemech do żon swoich: ""Ado i Cyllo, słuchajcie głosu mojego, żony Lemecha dajcie ucho mowie mojej! Oto mężów zabiłem za ranę moją, a młodzieńce za siniec mój. "
Genesis 4:24,"Jeżeli siedmkroć pomszczonym był Kain, to Lemech siedmdziesiąt i siedm kroć!"" "
Genesis 4:25,"I poznał Adam jeszcze żonę swą, i urodziła syna, i nazwała imię jego Szet: - ""bo dał mi Bóg potomstwo inne, zamiast Hebla, którego zabił Kain."" "
Genesis 4:26,"A Szetowi również urodził się syn, i nazwał imię jego Enosz. Wtedy to zaczęto wzywać imienia Bożego. "
Genesis 5:1,"Oto rodopis potomków Adama: Czasu, którego stworzył Bóg Adama, na podobieństwo Boże uczynił go. "
Genesis 5:2,"Mężczyznę i niewiastę stworzył ich, i błogosławił im, i nazwał imię ich Adam, czasu którego stworzeni zostali. "
Genesis 5:3,"I przeżył Adam sto trzydzieści lat, i spłodził na podobieństwo i obraz swój, i nazwał imię jego: Szet. "
Genesis 5:4,I były dni Adama po spłodzeniu Szeta ośmset lat; i spłodził synów i córki. 
Genesis 5:5,"A były wszystkie dni Adama, które przeżył: dziewięćset trzydzieści lat; i umarł. "
Genesis 5:6,"I przeżył Szet sto pięć lat, i spłodził Enosza. "
Genesis 5:7,"I żył Szet po spłodzeniu Enosza ośmset siedm lat, i spłodził synów i córki. "
Genesis 5:8,A były wszystkie dni Szeta: dziewięćset dwanaście lat; i umarł. 
Genesis 5:9,"I przeżył Enosz dziewięćdziesiąt lat, i spłodził Kenana. "
Genesis 5:10,"I żył Enosz, po spłodzeniu Kenana, ośmset piętnaście lat, i spłodził synów i córki. "
Genesis 5:11,A były wszystkie dni Enosza: dziewięćset pięć lat; i umarł. 
Genesis 5:12,"I przeżył Kenan siedmdziesiąt lat, i spłodził Mahalalela. "
Genesis 5:13,"I żył Kenan po spłodzeniu Mahalalela ośmset czterdzieści lat, i spłodził synów i córki. "
Genesis 5:14,A były wszystkie dni Kenana: dziewięćset dziesięć lat; i umarł. 
Genesis 5:15,"I przeżył Mahalalel sześćdziesiąt pięć lat, i spłodził Jereda. "
Genesis 5:16,"I żył Mahalalel, po spłodzeniu Jereda, ośmset trzydzieści lat, i spłodził synów i córki. "
Genesis 5:17,A były wszystkie dni Mahalalela: ośmset dziewięćdziesiąt pięć lat; i umarł. 
Genesis 5:18,"I przeżył Jered sto sześćdziesiąt i dwa lata, i spłodził Chanocha. "
Genesis 5:19,"I żył Jered, po spłodzeniu Chanocha, ośmset lat, i spłodził synów i córki. "
Genesis 5:20,A były wszystkie dni Jereda: dziewięćset sześćdziesiąt i dwa lata; i umarł. 
Genesis 5:21,"I przeżył Chanoch sześćdziesiąt i pięć lat, i spłodził Metuszelacha. "
Genesis 5:22,"I postępował Chanoch z Bogiem, po spłodzeniu Metuszelacha, jeszcze trzysta lat, i spłodził synów i córki. "
Genesis 5:23,A były wszystkie dni Chanocha: trzysta sześćdziesiąt pięć lat. 
Genesis 5:24,"I tak postępował Chanoch z Bogiem, a nie było go, bo zabrał go Bóg. "
Genesis 5:25,"I przeżył Metuszelach sto ośmdziesiąt siedm lat, i spłodził Lemecha. "
Genesis 5:26,"I żył Metuszelach, po spłodzeniu Lemecha, siedmset ośmdziesiąt i dwa lata, i spłodził synów i córki. "
Genesis 5:27,A były wszystkie dni Metuszelacha: dziewięćset sześćdziesiąt dziewięć lat; i umarł. 
Genesis 5:28,"I przeżył Lemech sto ośmdziesiąt i dwa lata, i spłodził syna. "
Genesis 5:29,"I nazwał imię jego Noach, mówiąc: ""Ten niechaj pocieszy nas z pracy naszej i z trudów rąk naszych, na ziemi, którą przeklął Bóg!"" "
Genesis 5:30,"I żył Lemech, po spłodzeniu Noacha, pięćset dziewięćdziesiąt pięć lat, i spłodził synów i córki. "
Genesis 5:31,A były wszystkie dni Lemecha: siedmset siedmdziesiąt siedm lat; i umarł. 
Genesis 5:32,"I był Noach w wieku pięciuset lat, gdy spłodził Noach Szema, Chama i Jafeta. "
Genesis 6:1,"I stało się, gdy poczęli się ludzie rozmnażać na ziemi, a córki im się narodziły, -  "
Genesis 6:2,"Że ujrzawszy synowie Boscy córki ludzkie, iż piękne były, pojęli sobie żony ze wszystkich, które sobie upodobali. "
Genesis 6:3,"I rzekł Bóg: ""nie walczyć duchowi Mojemu w człowieku długo, jest on wszakże i ciałem; i niech będą dni jego sto dwadzieścia lat. "
Genesis 6:4,"Olbrzymi byli na ziemi w czasy one; i także w następstwie, bo przychodzili synowie Boscy do cór ludzkich, a rodziły im: Są to owi mocarze, którzy od wieków byli mężami sławy. "
Genesis 6:5,"A widząc Wiekuisty, że wzmogła się niegodziwość człowieka na ziemi, a wszystkie knowania i zamysły serca jego tylko niegodziwe wciąż; "
Genesis 6:6,"Pożałował wtedy Wiekuisty, że utworzył człowieka na ziemi, i ubolewał w sercu Swojém. "
Genesis 6:7,"I rzekł Wiekuisty: ""Zgładzę ludzi, których stworzyłem, z oblicza ziemi, tak człowieka jak i bydlę, tak robactwo jak i ptactwo nieba; bo żałuję, żem utworzył je."" "
Genesis 6:8,Noach zaś znalazł łaskę w oczach Boga. 
Genesis 6:9,Oto dzieje Noacha: Noach był mężem sprawiedliwym; nieskazitelnym był on za czasów swoich; z Bogiem postępował Noach. 
Genesis 6:10,"I spłodził Noach trzech synów: Szema, Chama i Jafeta. "
Genesis 6:11,"I skażona była ziemia przed Bogiem, i napełniła się ziemia bezprawiem. "
Genesis 6:12,"I widział Bóg ziemię, a oto skażona; bo skaziło wszelkie ciało drogę swą na ziemi. "
Genesis 6:13,"I rzekł Bóg do Noacha: ""Koniec wszelkiego ciała przyszedł przedemną, bo napełniła się ziemia bezprawiem przez nich; i tak oto zniweczę ich z ponad ziemi. "
Genesis 6:14,Zbuduj sobie korab' z drzewa cyprysowego; przegrody poczynisz w korabiu; i pokryjesz go z wewnątrz i z zewnątrz smołowcem. 
Genesis 6:15,"A tak oto urządzisz go: Trzysta łokci długość korabia, pięćdziesiąt łokci szerokość jego, a trzydzieści łokci wysokość jego. "
Genesis 6:16,"Otwory poczynisz w korabiu, i aż na łokieć zwężysz go wzwyż; a drzwi korabia z boku jego umieścisz; o dolnych, średnich i wyższych piętrach uczynisz go. "
Genesis 6:17,"A Ja oto, sprowadzam potop, - wody na ziemię, by zniweczyć wszelkie ciało, w którém dech życia jest z pod nieba: wszystko, co na ziemi, wyginie. "
Genesis 6:18,"Ustanowię zaś przymierze Moje z tobą, i wnijdziesz do korabia - ty, i synowie twoi, i żona twoja, i żony synów twoich z tobą. "
Genesis 6:19,"Z wszystkiego też co żyje, z wszelkiego ciała, po parze z każdego wprowadzisz do korabia, abyś zachował je z sobą: samiec i samica niech będą: "
Genesis 6:20,"Z ptactwa według rodzaju jego, i z bydła według rodzaju jego; - po parze z każdego niechaj wnijdą do ciebie, aby zachowane zostały. "
Genesis 6:21,"Ty zaś nabierz sobie wszelakiej strawy na pokarm, a nagromadź ją u siebie, aby była tobie i im na pokarm. "
Genesis 6:22,"I uczynił to Noach: Podług wszystkiego co polecił mu Bóg, tak uczynił. "
Genesis 7:1,"I rzekł Bóg do Noacha: ""Wnijdź ty i wszystek dom twój do korabia, bo ciebie upatrzyłem jako sprawiedliwego przedemną w wieku tym. "
Genesis 7:2,"Ze wszelkiego bydła czystego zabierzesz ze sobą po siedmioro, - samca i samicę jego, ze zwierząt zaś nieczystych po parze, - samca i samicę jego. "
Genesis 7:3,"Również z ptactwa nieba po siedmioro, - samca i samicę, - aby zachować nasienie na powierzchni całej ziemi. "
Genesis 7:4,"Bo, po dniach jeszcze siedmiu, spuszczę deszcz na ziemię, przez czterdzieści dni i czterdzieści nocy, i zgładzę wszelki byt, który utworzyłem, z oblicza ziemi. "
Genesis 7:5,"I spełnił Noach wszystko tak, jak polecił mu Bóg. "
Genesis 7:6,A Noach był wtedy w wieku sześciuset lat. I nastał potop - wody na ziemi. 
Genesis 7:7,"I wszedł Noach, i synowie jego, i żona jego, i żony synów jego z nim do korabia, z powodu wód potopu. "
Genesis 7:8,"Z bydła czystego i ze zwierząt nieczystych, i z ptactwa i z wszystkiego co się porusza na ziemi -  "
Genesis 7:9,"Po parze weszły do Noacha, do korabia, - samiec i samica, jak polecił Bóg Noachowi. "
Genesis 7:10,"I stało się po siedmiu dniach, iż wody potopu nastały na ziemi. "
Genesis 7:11,"Roku sześćsetnego życia Noacha, miesiąca drugiego, siedmnastego dnia miesiąca, - w tenże dzień rozwarły się wszystkie źródła otchłani bezmiernej, a spusty niebios się roztworzyły. "
Genesis 7:12,"I spadł deszcz na ziemię, czterdzieści dni i czterdzieści nocy. "
Genesis 7:13,"Onego właśnie dnia wszedł Noach i Szem i Cham i Jafet, synowie Noacha, i żona Noacha, i trzy żony synów jego, z nimi, do korabia, -  "
Genesis 7:14,"Oni i wszelki zwierz, według rodzaju swego, i wszelkie bydło, według rodzaju swego, i wszelki płaz pełzający po ziemi, według rodzaju swego, i wszystko co lata, według rodzaju swego, wszelakie ptactwo skrzydlate; "
Genesis 7:15,"I tak weszło do Noacha, do korabia, po parze z każdego ciała, w którém był dech żywota. "
Genesis 7:16,"A które weszły, samiec i samica z każdego ciała weszły, - jako polecił mu Bóg. I zamknął Bóg za nim. "
Genesis 7:17,"Był tedy potop przez czterdzieści dni na ziemi, - i wezbrały wody i podniosły korab', i uniósł się wysoko nad ziemią. "
Genesis 7:18,"I wzmogły się wody, i wezbrały bardzo na ziemi; i pływał korab' po powierzchni wody. "
Genesis 7:19,"A wody wzmagały się coraz bardziej na ziemi; i pokryły się wszystkie góry wysokie, co pod całém niebem. "
Genesis 7:20,"Piętnaście łokci wzwyż wzmogły się wody, i zakryte zostały góry. "
Genesis 7:21,"I wyginęło wszelkie ciało, poruszające się na ziemi, - z ptactwa, i z bydła, i ze zwierząt, i z wszelkiego roju rojącego się na ziemi, i wszyscy ludzie. "
Genesis 7:22,"Wszystko, w czyich nozdrzach tchnący dech żywota, ze wszystkiego, co na lądzie było, pomarło. "
Genesis 7:23,"I tak zgładził wszystek byt na obliczu ziemi, od człowieka do bydlęcia, i płazu i ptaka nieba; i zgładzone zostały z ziemi. A pozostał tylko Noach, i co było z nim w korabiu. "
Genesis 7:24,"I opanowały wody ziemię, sto pięćdziesiąt dni. "
Genesis 8:1,"Ale wspomniał Bóg na Noacha, i na wszystkie zwierzęta, i na wszystko bydło, które było z nim w korabiu; i powiódł Bóg wiatr po ziemi, i uciszyły się wody. "
Genesis 8:2,"I zawarły się źródła otchłani, i upusty niebios, i wstrzymany był deszcz z nieba. "
Genesis 8:3,"I zaczęły ustępować wody z ponad ziemi, wciąż ustępując; i opadły wody po upływie stu pięćdziesięciu dni. "
Genesis 8:4,"I osiadł korab' miesiąca siódmego, siedmnastego dnia miesiąca na górach Ararat. "
Genesis 8:5,"A wody wciąż opadały, aż do miesiąca dziesiątego; dziesiątego, pierwszego tegoż miesiąca, ukazały się wierzchołki gór. "
Genesis 8:6,"I stało się po upływie czterdziestu dni, otworzył Noach okno korabia, które był uczynił. "
Genesis 8:7,"I wypuścił kruka, a ten latał wciąż tam i napowrót, póki nie oschły wody na ziemi. "
Genesis 8:8,"Wtedy wypuścił gołębicę od siebie, aby obaczyć, czy zmniejszyły się wody na powierzchni ziemi. "
Genesis 8:9,"Ale nie znalazła gołębica przystanku dla stopy swojej, i wróciła do niego do korabia, bo była jeszcze woda na powierzchni całej ziemi; i wyciągnął rękę swoją, i wziął ją i wpuścił ją do siebie do korabia. "
Genesis 8:10,"I przeczekawszy jeszcze siedm dni dalszych, znów wypuścił gołębicę z korabia. "
Genesis 8:11,"I wróciła do niego gołębica pod wieczór, a oto liść oliwnika zerwany w dzióbku jej; i poznał Noach, że zmniejszyły się wody na ziemi. "
Genesis 8:12,"I przeczekał jeszcze siedm dni dalszych, i wypuścił gołębicę; ale nie wróciła więcej do niego. "
Genesis 8:13,"I stało się sześćsetnego pierwszego roku, - miesiąca pierwszego, pierwszego dnia miesiąca oschły wody z ziemi. I zdjął Noach dach korabia, i spojrzał, a oto oschła powierzchnia ziemi. "
Genesis 8:14,"A miesiąca wtórego, dwudziestego siódmego dnia miesiąca, wyschła ziemia. "
Genesis 8:15,"I powiedział Bóg do Noacha, i rzekł: "
Genesis 8:16,"""Wyjdź z korabia ty, i żona twoja, i synowie twoi, i żony synów twoich z tobą. "
Genesis 8:17,"Wszystkie zwierzęta, które z tobą są, z wszelkiego ciała, - z ptactwa i z bydła, i z wszelkiego robactwa pełzającego po ziemi, - wywiedź ze sobą, aby się roiły na ziemi, a rozradzały i rozmnażały na ziemi"". "
Genesis 8:18,"I wyszedł Noach, i synowie jego, i żona jego i żony synów jego z nim. "
Genesis 8:19,"Wszelkie zwierzę, wszelkie robactwo i wszelkie ptactwo, wszystko, co pełza po ziemi, podług rodzajów swoich, wyszły z korabia. "
Genesis 8:20,"I zbudował Noach ofiarnicę Wiekuistemu, i wziął z każdego bydła czystego i złożył całopalenia na ofiarnicy. "
Genesis 8:21,"I przyjął Wiekuisty z zadowoleniem woń wdzięczną, i rzekł Wiekuisty w sercu Swojém: ""Nie będę więcej przeklinał ziemi z powodu człowieka, bo zamysł serca ludzkiego zły od młodości jego, i nie będę więcej zatracał wszelkiego życia, jakem uczynił. "
Genesis 8:22,"A póki trwać będzie ziemia, siew i żniwo, i mróz i upał, i lato i zima, i dzień i noc, nie ustaną"". "
Genesis 9:1,"I pobłogosławił Bóg Noacha i synów jego, i rzekł do nich: ""Rozradzajcie się i rozmnażajcie i napełniajcie ziemię! "
Genesis 9:2,A bojaźń i trwoga wasza niech będzie nad wszelkiém zwierzęciem ziemi i nad wszelkiém ptactwem nieba. Wszystko co się porusza na ziemi i wszystkie ryby morza w moc waszą oddane! 
Genesis 9:3,"Wszystko co się rusza i co żyje, wam będzie na pokarm, jako zieloną roślinę oddałem wam wszystko. "
Genesis 9:4,"Wszakże istoty z życiem jej, z krwią jej, - jeść nie będziecie. "
Genesis 9:5,"W szczególności krwi waszej, służącej życiu waszemu, poszukiwać będę. Z ręki wszelkiego żywota poszukiwać jej będę; i z ręki człowieka, - jednego z ręki drugiego, - poszukiwać będę życia ludzkiego. "
Genesis 9:6,"Kto przeleje krew człowieka, przez człowieka krew jego przelaną będzie; bo na obraz Boży stworzył człowieka! "
Genesis 9:7,"Wy zaś rozradzajcie się i rozmnażajcie; rozpleniajcie się na ziemi, i rozmnażajcie się na niej! "
Genesis 9:8,"I oświadczył Bóg Noachowi i synom jego z nim, i rzekł: "
Genesis 9:9,"Ja zaś oto stanowię przymierze Moje z wami, i z potomstwem waszém, po was. "
Genesis 9:10,"I z wszelką istotą żyjącą, która z wami - w ptactwie, bydle i wszelkiém zwierzęciem ziemi przy was, z wszystkiemi co wyszły z korabia, z wszelkiém zwierzęciem ziemi. "
Genesis 9:11,"I utwierdzam przymierze Moje z wami, żeby nie było już zgładzoném wszelkie ciało przez wody potopu, i nie było już potopu dla zniszczenia ziemi"". "
Genesis 9:12,"I rzekł Bóg: ""Oto znak przymierza, który ustanawiam między Mną a wami, i między każdą istotą żyjącą, co z wami była, na czasy wieczne! "
Genesis 9:13,Łuk Mój kładę na obłokach aby był znakiem przymierza między Mną a ziemią. 
Genesis 9:14,"I będzie gdy oblokę obłokiem ziemię, a ukaże się łuk na obłokach: "
Genesis 9:15,"Wtedy wspomnę na przymierze Moje, co między Mną a wami, i każdem jestestwem żyjącem, w wszelkiém ciele; a nie staną się już wody potopem, aby zniweczyć wszelkie ciało. "
Genesis 9:16,"I będzie łuk w obłokach, i spojrzę nań, abym wspomniał na przymierze wieczne między Bogiem, a każdem jestestwem żyjącém w wszelkiém ciele, które jest na ziemi."" "
Genesis 9:17,"I rzekł Bóg do Noacha: ""Oto znak przymierza, które ustanowiłem między Mną a wszelkiém ciałem, które jest na ziemi!"" "
Genesis 9:18,"A byli Synowie Noacha, którzy wyszli z korabia, Szem i Cham i Jefet. Cham zaś był ojcem Kanaana. "
Genesis 9:19,"Ci trzej to byli synami Noacha, - a z tych zasiedliła się cała ziemia. "
Genesis 9:20,"I począł Noach, mąż roli, i zasadził winnicę. "
Genesis 9:21,"I napił się wina, i odurzył się, i obnażył się we wnętrzu namiotu swojego. "
Genesis 9:22,"I ujrzał Cham, ojciec Kanaana, nagość ojca swojego, - i powiedział to dwom braciom swoim na dworze. "
Genesis 9:23,"I wzięli Szem i Jefet szatę, i włożyli ją obaj na ramiona swoje, i podeszli wstecz, i przykryli nagość ojca swojego; a oblicza ich były odwrócone, że nagości ojca swego nie widzieli. "
Genesis 9:24,"I obudził się Noach po winie swojém, i dowiedział się, co uczynił mu syn jego młodszy. "
Genesis 9:25,"I rzekł: ""Przeklęty Kanaan; sługą sług niech będzie braciom swoim!"" "
Genesis 9:26,"I rzekł: ""Błogosławiony Wiekuisty, Bóg Szema; a niech będzie Kanaan sługą im. "
Genesis 9:27,"Niech rozprzestrzeni Bóg Jefetowi, i niech zamieszka w namiotach Szema; a niech będzie Kanaan sługą im!"" "
Genesis 9:28,I żył Noach po potopie trzysta pięćdziesiąt lat. 
Genesis 9:29,"A były wszystkie dni Noacha, dziewięćset pięćdziesiąt lat; i umarł. "
Genesis 10:1,"A oto rodowody synów Noacha: Szema, Chama i Jefeta. Urodzili się im bowiem synowie po potopie. "
Genesis 10:2,"Synowie Jefeta: Gomer, i Magog, i Madai, i Jawan, i Tubal, i Meszech, i Tyras. "
Genesis 10:3,"A synowie Gomera: Aszkenas, i Ryfat, i Togarma. "
Genesis 10:4,"A synowie Jawana: Elisza, i Tarszysz, Kittim i Dodanym. "
Genesis 10:5,"Od tych rozeszły się pomorskie narody podług ziem swoich, każdy podług języka swojego, podług plemion swoich, podług narodów swoich. "
Genesis 10:6,"A synowie Chama: Kusz, i Micraim, i Put, i Kanaan. "
Genesis 10:7,"A synowie Kusza: Seba, i Chawila i Sabta, i Rama, i Sabtecha. A synowie Ramy: Szeba i Dedan. "
Genesis 10:8,A Kusz spłodził Nimroda: ten począł być mocarzem na ziemi. 
Genesis 10:9,"Był on mocarzem, myśliwym przed Wiekuistym. Przeto się mawia: jako Nimrod mocarz, myśliwy przed Wiekuistym. "
Genesis 10:10,"A był początek panowania jego w Babelu, i Erechu i Akadzie, i w Kalne, w ziemi Szynear. "
Genesis 10:11,"Z ziemi tej wyszedł do Aszuru, i zbudował Ninewę, i Rechobot-Ir, i Kalach. "
Genesis 10:12,"I Resen, między Ninewą a Kalachem; ono to owém miastem wielkiém. "
Genesis 10:13,"A Micraim spłodził Ludów, i Anamitów, Lehabitów i Naftuchidów. "
Genesis 10:14,"I Patrusów, i Kasluchów, z których poszli Peliszty, i Kaftory. "
Genesis 10:15,"A Kanaan spłodził Cydona, pierworodnego swego, i Cheta. "
Genesis 10:16,"I Jebusytę, i Emorejczyka, i Girgaszytę. "
Genesis 10:17,"I Chywijczyka, i Arkijczyka i Synytę. "
Genesis 10:18,"I Arwadejczyka i Cemarejczyka, i Chamatejczyka; w następstwie zaś rozsiedliły się plemiona Kananejskie. "
Genesis 10:19,"A była dziedzina Kananejczyka od Cydonu idąc do Gerar - aż do Azy, idąc do Sedomu i Amory i Admy i Cebojim, - aż do Lesza. "
Genesis 10:20,"Oto synowie Chama podług plemion swych, podług języków swoich, w krajach swoich, podług narodów swych. "
Genesis 10:21,"I Szemowi również się narodziło, temu ojcu wszystkich synów Ebera, bratu Jefeta, najstarszemu. "
Genesis 10:22,"Synowie Szema: Elam, i Aszur, i Arpachszad, i Lud, i Aram. "
Genesis 10:23,"A synowie Arama: Uc, i Chul, i Geter, i Masz. "
Genesis 10:24,"A Arpachszad spłodził Szelacha, a Szelach spłodził Ebera. "
Genesis 10:25,"A Eberowi urodzili się dwaj synowie: imię jednego Peleg, gdyż za dni jego została rozdzielona ziemia, a imię brata jego Joktan. "
Genesis 10:26,"A Joktan spłodził Almodada, i Szalefa, i Chocarmaweta, i Jeracha. "
Genesis 10:27,"I Hadorama, i Uzala, i Dyklę. "
Genesis 10:28,"I Obala, i Abimaela, i Szebę. "
Genesis 10:29,"I Ofira, i Chawilę, i Jobaba; wszyscy ci byli synami Joktana. "
Genesis 10:30,"I była siedziba ich od Meszy idąc ku Sefar, - aż do góry Wschodniej. "
Genesis 10:31,"Oto synowie Szema podług plemion swoich, podług języków swoich, w krajach swych, podług narodów swoich. "
Genesis 10:32,"Oto plemiona synów Noacha podług rodowodów ich, podług narodów ich, i od tych rozeszły się narody na ziemi po potopie. "
Genesis 11:1,I była cała ziemia mowy jednej i wyrażeń nielicznych. 
Genesis 11:2,"I stało się, gdy ciągnęli od Wschodu, znaleźli równinę w kraju Szynear i osiedli tamże. "
Genesis 11:3,"I rzekli jeden do drugiego: ""Oto wyróbmy cegły i rozżarzmy je do żaru."" I tak służyła im cegła miasto kamienia, a smołowiec służył im za wapno. "
Genesis 11:4,"I rzekli: ""Oto zbudujmy sobie miasto i wieżę, którejby wierzch w niebie, a uczyńmy sobie znamię, abyśmy się nie rozproszyli po powierzchni całej ziemi."" "
Genesis 11:5,"Wtedy zstąpił Wiekuisty, aby zobaczyć ono miasto i wieżę, które budowali synowie ludzcy. "
Genesis 11:6,"I rzekł Wiekuisty: ""Oto lud to jeden, i mowa jedna u wszystkich; a taki początek ich przedsięwzięć! A teraz nie chybi im nic, coby zamierzyli wykonać. "
Genesis 11:7,"Oto zstąpmy, a pomieszajmy tam mowę ich, aby nie zrozumieli jeden mowy drugiego. "
Genesis 11:8,I rozproszył ich Wiekuisty ztamtąd po powierzchni całej ziemi; i tak przestali budować miasta. 
Genesis 11:9,Przeto nazwano imię jego Babel; gdyż tam pomieszał Wiekuisty mowę całej ziemi. Ztamtąd też rozproszył ich Bóg po powierzchni całej ziemi. 
Genesis 11:10,"Oto rodowód Szema: Szem miał sto lat, gdy spłodził Arpachszada, na dwa lata po potopie. "
Genesis 11:11,I żył Szem po spłodzeniu Arpachszada pięćset lat i spłodził synów i córki. 
Genesis 11:12,"A Arpachszad, przeżywszy trzydzieści pięć lat, spłodził Szelacha. "
Genesis 11:13,"I żył Arpachszad, po spłodzeniu Szelacha, czterysta trzy lata, i spłodził synów i córki. "
Genesis 11:14,"A Szelach, przeżywszy trzydzieści lat, spłodził Ebera. "
Genesis 11:15,"I żył Szelach, po spłodzeniu Ebera, czterysta trzy lata, i spłodził synów i córki. "
Genesis 11:16,"Eber zaś, przeżywszy trzydzieści cztery lata, spłodził Pelega. "
Genesis 11:17,"I żył Eber, po spłodzeniu Pelega, czterysta trzydzieści lat i spłodził synów i córki. "
Genesis 11:18,A przeżywszy Peleg trzydzieści lat spłodził Reu. 
Genesis 11:19,"I żył Peleg, po spłodzeniu Reu, dwieście dziewięć lat i spłodził synów i córki. "
Genesis 11:20,"Reu zaś, przeżywszy trzydzieści dwa lata, spłodził Seruga. "
Genesis 11:21,"I żył Reu, po spłodzeniu Seruga, dwieście siedm lat i spłodził synów i córki. "
Genesis 11:22,"Serug zaś, przeżywszy trzydzieści lat, spłodził Nachora. "
Genesis 11:23,"I żył Serug, po spłodzeniu Nachora, dwieście lat i spłodził synów i córki. "
Genesis 11:24,"Nachor zaś, przeżywszy dwadzieścia dziewięć lat, spłodził Teracha. "
Genesis 11:25,"I żył Nachor, po spłodzeniu Teracha, sto dziewiętnaście lat i spłodził synów i córki. "
Genesis 11:26,"Terach zaś, przeżywszy siedmdziesiąt lat, spłodził Abrama, Nachora i Harana. "
Genesis 11:27,"A oto dzieje Teracha: Terach spłodził Abrama, Nachora i Harana, a Haran spłodził Lota. "
Genesis 11:28,"I umarł Haran w obliczu Teracha, ojca swojego, w kraju rodzinnym swoim, w Ur-Kasdim. "
Genesis 11:29,"I pojęli sobie Abram i Nachor żony; imię żony Abrama - Saraj, a imię żony Nachora - Milka, córka Harana, ojca Milki i Iski. "
Genesis 11:30,"A była Saraj niepłodna, nie miała dzieci. "
Genesis 11:31,"I wziął Terach Abrama, syna swego, i Lota, syna Harana, wnuka swojego, i Saraj synowę swoję, żonę Abrama, syna swego, i wyruszyli i inni z nimi z Ur-Kasdim, by pójść do ziemi Kanaan; i doszli aż do Charanu i osiedli tam. "
Genesis 11:32,I były dni Teracha dwieście pięć lat; i umarł Terach w Charanie. 
Genesis 12:1,"I rzekł Wiekuisty do Abrama: Wyjdź z ziemi twojej, i z ojczyzny twojej, i z domu ojca twojego, do ziemi, którą ci wskażę. "
Genesis 12:2,"A uczynię cię narodem wielkim, i pobłogosławię cię, i wywyższę imię twoje, i będziesz błogosławieństwem. "
Genesis 12:3,"I pobłogosławię błogosławiących tobie, a przeklinającego cię, przeklnę, i błogosławić się będą tobą wszystkie plemiona ziemi. "
Genesis 12:4,"I wyszedł Abram, jako polecił mu Wiekuisty, i poszedł z nim Lot. A Abram miał siedmdziesiąt pięć lat, gdy wyszedł z Charanu. "
Genesis 12:5,"I wziął Abram Saraj, żonę swoję, i Lota, synowca swojego, i cały dobytek ich, którego się dorobili, i dusze, które nabyli w Charanie; i wyruszyli, by się udać do ziemi Kanaan, i przybyli do ziemi Kanaan. "
Genesis 12:6,"I przeszedł Abram kraj ten, aż do miejscowości Szechem, aż do dąbrowy More. A Kanaanejczyk był natenczas w kraju. "
Genesis 12:7,"I ukazał się Wiekuisty Abramowi i rzekł: ""Potomstwu twojemu oddam ziemię tę"". I zbudował tam ofiarnicę Wiekuistemu, który się mu ukazał. "
Genesis 12:8,"I przeniósł się ztamtąd ku wzgórzu, na wschód od Betel, i rozbił namiot swój: Betel od zachodu, a Aj od wschodu; i zbudował tam ofiarnicę Wiekuistemu, i wzywał imienia Wiekuistego. "
Genesis 12:9,"I wyruszył Abram, wciąż idąc i koczując, ku południowi. "
Genesis 12:10,"Ale nastał głód w kraju, i zstąpił Abram do Micraim, aby pobyć tamże, bo ciężkim był głód w kraju. "
Genesis 12:11,"I stało się, gdy już blizkim był przybycia do Micraim, iż rzekł do Saraj żony swojej: ""Otóż wiem, że kobietą pięknego wejrzenia jesteś. "
Genesis 12:12,"I będzie, gdy ujrzą cię Micryjczycy, powiedzą wtedy: żona to jego, - i zabiją mnie, a ciebie zostawią przy życiu. "
Genesis 12:13,"Powiedz że, żeś siostrą moją, aby mi się dobrze działo gwoli tobie, a żyła dusza moja z przyczyny twojej."" "
Genesis 12:14,"I stało się, gdy przybył Abram do Micraim, że ujrzeli Micryjczycy kobietę tę, iż piękną była bardzo. "
Genesis 12:15,"I ujrzawszy ją, książęta Faraona wysławiali ją przed Faraonem; i wziętą została kobieta ta do domu Faraona. "
Genesis 12:16,"Abramowi zaś świadczono dobrze, ze względu na nią, i posiadł owce, i woły, i osły, i sługi, i służebnice, i oślice, i wielbłądy. "
Genesis 12:17,"Ale raził Wiekuisty Faraona klęskami wielkiemi, takoż i dom jego, z powodu Saraj, żony Abrama. "
Genesis 12:18,"I wezwał Farao Abrama, i rzekł: ""Cóżeś mi to uczynił? Czemu nie powiedziałeś mi, że to żona twoja? "
Genesis 12:19,"Czemu mówiłeś: siostra to moja, tak że wziąłem ją sobie za żonę? Ale teraz, - oto żona twoja, zabierz ją i idź."" "
Genesis 12:20,"I wyznaczył dlań Farao ludzi i przeprowadzili go, i żonę jego, i wszystko co posiadał. "
Genesis 13:1,"I wyszedł Abram z Micraim, on i żona jego i wszystko co posiadał, i Lot wraz z nim, ku południowi. "
Genesis 13:2,"A Abram bogaty był bardzo w stada, w srebro i złoto. "
Genesis 13:3,"I szedł w pochodach swoich od południa, aż do Betel, aż do miejsca, gdzie był namiot jego przedtém, między Betel i między Aj. "
Genesis 13:4,"Do miejsca ofiarnicy, którą wystawił tam przedtém; i wzywał tam Abram imienia Wiekuistego. "
Genesis 13:5,"A także Lot, który szedł z Abramem, posiadał trzody, i stada, i namioty. "
Genesis 13:6,"Ale nie mogła znieść ich ziemia, aby przemieszkiwali razem, gdyż był dobytek ich wielkim, i nie mogli przemieszkiwać razem. "
Genesis 13:7,"I wynikł spór między pasterzami stad Abrama, a pasterzami stad Lota. A Kanaanejczyk i Peryzejczyk mieszkali już wówczas w kraju. "
Genesis 13:8,"I rzekł Abram do Lota: ""Niechajże nie będzie sporu między mną a tobą, i między pasterzami moimi, a pasterzami twoimi; wszakże ludźmi krewnymi jesteśmy. "
Genesis 13:9,"Alboż nie cała ziemia przed tobą? Odłączże się odemnie; jeżeli na lewo, to ja na prawo, a jeżeli na prawo, to ja na lewo"". "
Genesis 13:10,"I podniósł Lot oczy swoje, i obaczył całą okolicę Jardenu, że cała nawodniona; - zanim spustoszył Bóg Sedom i Amorę, była jako ogród Boży, jako ziemia Micraim, aż po wejście do Coaru. "
Genesis 13:11,I wybrał sobie Lot całą okolicę Jardenu i pociągnął Lot ku Wschodowi; i tak odłączyli się jeden od drugiego. 
Genesis 13:12,"Abram osiadł w kraju Kanaan, a Lot osiadł w miastach owej okolicy, i rozbił namioty aż do Sedomu. "
Genesis 13:13,A ludzie Sedomu byli źli i grzeszni wielce przed Wiekuistym. 
Genesis 13:14,"I rzekł Wiekuisty do Abrama po odłączeniu się Lota od niego: ""Podnieśże oczy twoje, a spójrz z miejsca, na którém się znajdujesz, na północ, i na południe, i na wschód, i na zachód. "
Genesis 13:15,"Gdyż całą ziemię, którą widzisz, tobie ją oddam, i rodowi twojemu na wieki. "
Genesis 13:16,"I uczynię ród twój jako proch ziemi, tak, że gdyby zdołał kto zliczyć proch ziemi, i ród twój zliczonym będzie. "
Genesis 13:17,"Powstań, obejdź kraj wzdłuż i wszerz, gdyż tobie oddam go. "
Genesis 13:18,"I zwinął Abram namioty, i przybył i osiadł w dąbrowach Mamry, co przy Hebronie, i zbudował tam ofiarnicę Wiekuistemu. "
Genesis 14:1,"I stało się za czasów Amrafela, króla Szynearu, Arjocha króla Ellasaru, Kedorlaomera, króla Elamu i Tydala, króla Goimu. "
Genesis 14:2,"Że toczyli wojnę z Berą, królem Sedomu, i z Birszą, królem Amory, z Szynabem, królem Admy, i Szemeberem, królem Cebojim i z królem Bela, czyli Coaru. "
Genesis 14:3,"Wszyscy ci zebrali się przy dolinie Syddym, czyli morzu solném. "
Genesis 14:4,Dwanaście lat podlegali Kedorlaomerowi; trzynastego zaś roku powstali. 
Genesis 14:5,"A czternastego roku nadciągnął Kedorlaomer i królowie, którzy z nim byli, i pobili Refaów w Aszterot-Karnajim, i Zuzów w Ham i Emów na równinie Kirjataim. "
Genesis 14:6,"I Chorejczyków w górach ich Seiru, aż do El-Paran, co nad pustynią. "
Genesis 14:7,"I zwrócili się, i przybyli do En-Miszpat, czyli Kadesz, i podbili całą dziedzinę Amalekity, a również i Emorejczyka, osiadłego w Chacacon-Tamar. "
Genesis 14:8,"I wyszedł król Sedomu, i król Amory, i król Admy, i król Cebojimu, i król Bela, czyli Coaru, i uszykowali się do boju z nimi w dolinie Syddym. "
Genesis 14:9,"Z Kedorlaomerem, królem Elamu, i Tydalem, królem Goimu, i Amrafelem, królem Szynearu, i Arjochem, królem Ellasoru, czterech królów z pięcioma. "
Genesis 14:10,"A dolina Syddym pełna była dołów smołowcowych; i uciekli królowie Sedomu i Amory, i rzucili się tam; a pozostali w góry uciekli. "
Genesis 14:11,"I zabrali cały dobytek Sedomu i Amory, i całą żywność ich, i odeszli. "
Genesis 14:12,"I zabrali też Lota i dobytek jego, - synowca Abrama, - i odeszli; a mieszkał on w Sodomie. "
Genesis 14:13,"I przybył rozbitek, i doniósł to Abramowi Ibryjczykowi, a ten mieszkał w dąbrowach Mamry Emorejczyka, brata Eszkola i brata Anera, którzy byli sprzymierzonymi Abrama. "
Genesis 14:14,"A usłyszawszy Abram, że pojmany brat jego, wyprowadził wyćwiczonych swoich, zrodzonych w domu jego, trzechset ośmnastu, i ścigał aż do Dan. "
Genesis 14:15,"I napadł na nich oddziałami w nocy, on i słudzy jego, i pobił ich, i ścigał ich aż do Choby, co na lewo od Damaszku. "
Genesis 14:16,"I sprowadził napowrót cały dobytek, a również i Lota, brata swojego i dobytek jego sprowadził napowrót, a także kobiety i lud. "
Genesis 14:17,"I wyszedł król Sedomu naprzeciw niemu, gdy wracał po porażeniu Kedorlaomera i królów, którzy z nim byli, do doliny Szawe, czyli doliny królewskiej. "
Genesis 14:18,"A Malki-Cedek, król Szalemu, wyniósł chléb i wino; a był on kapłanem Boga Najwyższego. "
Genesis 14:19,"I pobłogosławił go, i rzekł: ""Błogosławiony Abram Bogu Najwyższemu, dzierżącemu niebo i ziemię; "
Genesis 14:20,"I błogosławiony Bóg Najwyższy, który wydał wrogi twoje w moc twoję!"" I dał mu dziesięcinę ze wszystkiego. "
Genesis 14:21,"I rzekł król Sedomu do Abrama: ""Oddaj mi dusze, a dobytek weź sobie."" "
Genesis 14:22,"I rzekł Abram do króla Sedomu: ""Podnoszę rękę moję do Wiekuistego, Boga Najwyższego, dzierżącego niebo i ziemię, "
Genesis 14:23,"Że ani nitki ani rzemyka sandału, - że nic nie wezmę ze wszystkiego co twoje, abyś nie rzekł: jam zbogacił Abrama. "
Genesis 14:24,"Nic dla mnie! Jedynie co spożyli młodzieńcy, i udział mężów, którzy szli ze mną, - Aner, Eszkol i Mamre, - oni niech wezmą udział swój. "
Genesis 15:1,"Po wypadkach tych, doszło słowo Wiekuistego do Abrama w widzeniu, mówiąc: ""Nie obawiaj się Abramie, Ja tarczą tobie; nagroda twoja wielką bardzo!"" "
Genesis 15:2,"I rzekł Abram: ""Panie, Wiekuisty, cóż dać mi możesz, kiedy ja schodzę samotnym? Zawiadowcą zaś domu mojego jest Damesceńczyk Eliezer."" "
Genesis 15:3,"I rzekł Abram: ""Wszak mnie nie dałeś potomka; a tak domownik mój odziedziczy po mnie."" "
Genesis 15:4,"Ale oto słowo Wiekuistego doszło go, mówiąc: ""Nie odziedziczy po tobie ten, a tylko który wyjdzie z łona twojego, ten odziedziczy po tobie."" "
Genesis 15:5,"I wyprowadził go na pole, i rzekł: ""Spójrzże ku niebu, a zlicz gwiazdy: czy potrafisz je zliczyć? I rzekł do niego: ""takim będzie ród twój!"" "
Genesis 15:6,"I zaufał Wiekuistemu, a poczytał mu to za zasługę. "
Genesis 15:7,"I rzekł do niego: ""Jam Wiekuisty, którym wywiódł cię z Ur-Kasdym, aby oddać ci ziemię tę w dziedzictwo!"" "
Genesis 15:8,"I rzekł: ""Panie, Wiekuisty, po czémże poznam, że odziedziczę ją?"" "
Genesis 15:9,"I rzekł do niego: ""Sprowadź mi jałowicę trzechletnią, i kozę trzechletnią, i barana trzechletniego, i synogarlicę, i gołąbka."" "
Genesis 15:10,"I sprowadził mu te wszystkie, i rozciął je w pośrodku, i położył każdą część naprzeciw drugiej; ale ptaków nie rozcinał. "
Genesis 15:11,"I spuściły się sępy na martwe ciała, i spłoszył je Abram. "
Genesis 15:12,"Słońce zaś miało się ku zajściu, a sen twardy padł na Abrama; aż oto trwoga, ciemność wielka przypadła nań. "
Genesis 15:13,"I rzekł do Abrama: ""Wiedzieć tobie, że obcym będzie ród twój w ziemi nie swojej, i ujarzmią ich, i ciemiężyć ich będą - czterysta lat. "
Genesis 15:14,"Wszakże i naród, któremu służyć będą, osądzę; a potem wyjdą z dobytkiem wielkim. "
Genesis 15:15,"A ty pójdziesz do ojców twoich w pokoju, pochowan będziesz w sędziwości szczęśliwej. "
Genesis 15:16,"A w czwartém pokoleniu powrócą tu; bo nie pełną wina Emorejczyka dotąd."" "
Genesis 15:17,"I gdy było słońce zaszło, a pomroka nastała, a oto - ognisko dymiące się i pochodnia płonąca! To On przeszedł między kawały owe. "
Genesis 15:18,"Dnia onego zawarł Wiekuisty z Abramem przymierze w słowach: ""Rodowi twojemu oddam ziemię tę, od rzeki Micraim, aż do rzeki wielkiej, rzeki Frat. "
Genesis 15:19,"Kenejczyka, i Kenizejczyka, i Kadmonejczyka; "
Genesis 15:20,"I Chytejczyka, i Peryzejczyka, i Refaów; "
Genesis 15:21,"I Emorejczyka, i Kanaanejczyka, i Girgaszytę, i Jebusytę."" "
Genesis 16:1,"A Saraj, żona Abrama, nie rodziła mu; miała zaś służebnicę Micrejską, imieniem Hagar. "
Genesis 16:2,"I rzekła Saraj do Abrama: ""Oto powściągnął mnie Wiekuisty od rodzenia; pójdźże do służebnicy mojej, może zbuduję się od niej."" I usłuchał Abram głosu Saraj. "
Genesis 16:3,"I wzięła Saraj, żona Abrama, Hagarę Micrejską, służebnicę swoję, po upływie dziesięciu lat pobytu Abrama na ziemi Kanaanejskiej, i oddała ją Abramowi, mężowi swojemu, za żonę. "
Genesis 16:4,"I poszedł do Hagary, i poczęła; ale widząc, że poczęła, lekceważyła panią swą w oczach swoich. "
Genesis 16:5,"I rzekła Saraj do Abrama: ""Krzywda moja na ciebie! Jam oddała służebnicę moję na łono twoje, a widząc, że poczęła, lekceważona zostałam w oczach jej; niechaj Wiekuisty rozsądzi między mną a tobą."" "
Genesis 16:6,"I rzekł Abram do Saraj: ""Wszak służebnica twoja w ręku twoim: czyń z nią, co najlepszém w oczach twoich!"" I dręczyła ją Saraj, że uciekła przed nią. "
Genesis 16:7,"I spotkał ją anioł Wiekuistego u źródła wód w pustyni, u źródła po drodze do Szur. "
Genesis 16:8,"I rzekł: ""Hagaro, służebnico Saraj! zkąd przychodzisz i dokąd idziesz?"" I rzekła: ""przed Saraj, panią moją, uciekam."" "
Genesis 16:9,"I rzekł do niej anioł Wiekuistego: ""Wróć do pani swojej, a ukorz się pod ręce jej."" "
Genesis 16:10,"I rzekł do niej anioł Wiekuistego: ""wielce rozmnożę potomstwo twoje, że nie będzie zliczoném dla mnóstwa."" "
Genesis 16:11,"I rzekł do niej anioł Wiekuistego: ""Oto poczęłaś, i zrodzisz syna; i tak nazwij imię jego Iszmael; bo usłyszał Wiekuisty o cierpieniu twojém. "
Genesis 16:12,"A będzie on dzikim człowiekiem; ręka jego przeciw wszystkim, a ręka wszystkich przeciw niemu; a przed obliczem wszystkich braci swoich mieszkać będzie."" "
Genesis 16:13,"I nazwała imię Wiekuistego, który przemawiał do niej: ""Tyś Bóg widzenia, bo mówiła: ""Wszak i tu spoglądałam za Tym, który mnie widział."" "
Genesis 16:14,"Przeto nazwano krynicę tę, krynicą Lachajroi. Oto ona między Kadesz a Bared! "
Genesis 16:15,"I urodziła Hagar Abramowi syna, i nazwał Abram imię syna swego, którego urodziła Hagar: Iszmael. "
Genesis 16:16,"A Abram miał ośmdziesiąt sześć lat, gdy urodziła Hagar Iszmaela Abramowi. "
Genesis 17:1,"A gdy miał Abram dziewięćdziesiąt i dziewięć lat, ukazał się Wiekuisty Abramowi, i rzekł do niego: ""Jam jest Bóg Wszechpotężny; postępuj przedemną, a bądź nieskazitelny! "
Genesis 17:2,"I ustanowię przymierze Moje między Mną a tobą, i rozmnożę cię bardzo a bardzo."" "
Genesis 17:3,"I padł Abram na oblicze swoje, a mówił z nim Bóg i rzekł: "
Genesis 17:4,"""Ja, oto przymierze Moje z tobą: Będziesz ojcem mnóstwa narodów, "
Genesis 17:5,"I nie będzie zwane nadal imię twoje Abram, ale będzie imię twoje: Abraham; gdyż ojcem mnóstwa narodów ustanawiam cię. "
Genesis 17:6,"I rozplenię cię bardzo a bardzo; i rozkrzewię cię w narody, a królowie z ciebie wyjdą. "
Genesis 17:7,"I utwierdzę przymierze Moje między Mną a tobą, i między potomstwem twojém po tobie, w pokoleniach ich, przymierzem wieczném, abym był ci Bogiem i potomstwu twojemu po tobie. "
Genesis 17:8,"I oddam tobie, i potomkom twoim po tobie, ziemię pielgrzymstwa twojego, całą ziemię Kanaan, w posiadanie wieczne, i będę im Bogiem."" "
Genesis 17:9,"I rzekł Bóg do Abrahama: ""Ty zaś przymierza Mojego przestrzegaj, ty i potomkowie twoi po tobie, w pokoleniach swoich. "
Genesis 17:10,"Oto przymierze Moje, którego przestrzegać będziecie między Mną a wami, i potomstwem twojém po tobie: obrzezaną ma być u was wszelka płeć męzka. "
Genesis 17:11,"I obrzeżecie ciało napletka waszego, a będzie to znakiem przymierza między Mną a wami. "
Genesis 17:12,"A w wieku ośmiu dni obrzezaną ma być u was wszelka płeć męzka, w pokoleniach waszych, urodzony w domu i nabyty za pieniądz z jakiegokolwiek cudzego rodu, który nie jest z potomstwa twojego. "
Genesis 17:13,"Obrzezanym ma być urodzony w domu twoim, i nabyty za pieniądz twój; a niechaj będzie przymierze Moje na ciele waszém przymierzem wieczném. "
Genesis 17:14,"Nieobrzezany zaś mężczyzna, któryby nie obrzezał ciała napletka swojego, wytępiona ma być dusza ta z ludu swojego, przymierze Moje zerwał."" "
Genesis 17:15,"I rzekł Bóg do Abrahama: ""Saraj, żony twojej, - nie będziesz zwał imienia jej Saraj, bo Sara imię jej. "
Genesis 17:16,"I pobłogosławię ją, a także dam ci z niej syna; i pobłogosławię ją, i rozkrzewię ją w narody, królowie ludów z niej wyjdą."" "
Genesis 17:17,"I padł Abraham na oblicze swoje, a uśmiechnąwszy się pomyślał w sercu swojém: Czyżby stuletniemu się narodziło, a czyżby Sara dziewięćdziesięcioletnia rodzić miała?"" "
Genesis 17:18,"I rzekł Abraham do Boga: ""Niechby już Iszmael żył przed tobą!"" "
Genesis 17:19,"I rzekł Bóg: ""Ależ Sara, żona twoja, urodzi ci syna, i nazwiesz imię jego Ic'hak; i ustanowię przymierze Moje z nim, przymierzem wieczném, dla potomstwa jego po nim. "
Genesis 17:20,"A też względem Iszmaela wysłuchałem cię: Oto pobłogosławiłem go, i rozplenię go, i rozmnożę go bardzo a bardzo; dwunastu książąt spłodzi, i uczynię zeń naród wielki. "
Genesis 17:21,"Przymierze zaś Moje utwierdzę z Ic'hakiem, którego urodzi ci Sara, o porze obecnej, w roku następnym."" "
Genesis 17:22,"I przestał mówić z nim, i wzniósł się Bóg od Abrahama. "
Genesis 17:23,"I wziął Abraham Iszmaela, syna swojego, i wszystkich urodzonych w domu swoim, i wszystkich nabytych za pieniądze swoje, wszystkich płci męzkiej między domownikami Abrahama, i obrzezał ciało napletka ich tegoż samego dnia, jako mówił z nim Bóg. "
Genesis 17:24,"A Abraham miał dziewięćdziesiąt i dziewięć lat, gdy obrzezano ciało napletka jego. "
Genesis 17:25,"A Iszmael, syn jego miał trzynaście lat, gdy obrzezano ciało napletka jego. "
Genesis 17:26,"Tegoż samego dnia obrzezanym został Abraham i Iszmael, syn jego. "
Genesis 17:27,"I wszyscy domownicy jego, zrodzeni w domu, i nabyci za pieniądze z pośród cudzoziemców, obrzezani zostali z nim. "
Genesis 18:1,"I ukazał mu się Wiekuisty w dąbrowie Mamre, gdy siedział u wejścia namiotu, w czasie upału dziennego. "
Genesis 18:2,"I podniósł oczy swoje, i spojrzał, a oto trzej mężowie stanęli przed nim; a zobaczywszy ich, pobiegł na ich spotkanie z przed wejścia namiotu, i pokłonił się ku ziemi. "
Genesis 18:3,"I rzekł: ""Panie! jeżeli też znalazłem łaskę w oczach twoich, nie przejdź że mimo sługi twojego! "
Genesis 18:4,"Niechże przyniosą nieco wody, a umyjecie nogi wasze, i odpoczniecie pod drzewem. "
Genesis 18:5,"A ja przyniosę kęs chleba, a posilicie serce wasze; potém pójdziecie, - ponieważ już przeszliście mimo sługi waszego."" I rzekli: ""Uczyń tak, jakeś powiedział."" "
Genesis 18:6,"I pospieszył Abraham do namiotu, do Sary, i rzekł: ""uwiń się, trzy miary mąki przedniej! rozczyń je i zrób podpłomyki."" "
Genesis 18:7,"I do bydła pobiegł Abraham, i wziąwszy cielę pulchne i wyborowe, dał je pachołkowi, który pospieszył, aby przyrządzić je. "
Genesis 18:8,"I wziął śmietanki, i mleka, i cielę, które przyrządził, i postawił przed nimi; a sam stanął przy nich pod drzewem; i jedli. "
Genesis 18:9,"I rzekli do niego: ""Gdzież Sara żona twoja?"" a odpowiedział: ""Oto w namiocie."" "
Genesis 18:10,"I rzekł: Wrócę do ciebie około czasu bieżącego, a oto - będzie miała syna Sara żona twoja; a Sara słuchała u wejścia do namiotu, a ono - po za nim. "
Genesis 18:11,"Abraham zaś i Sara byli starzy, podeszli w lata, przestała mieć Sara właściwość kobiet. "
Genesis 18:12,"I roześmiała się Sara w duszy, mówiąc: ""Czyżbym po zwiędnięciu mojém miała doznać rozkoszy? - a pan mój starcem."" "
Genesis 18:13,"I rzekł Wiekuisty do Abrahama: ""Czemuż to śmiała się Sara mówiąc: czyżbym rzeczywiście rodzić miała, gdy się zestarzałam? "
Genesis 18:14,"Alboż jest rzecz niemożliwa u Wiekuistego? W oznaczonej porze wrócę do ciebie, około czasu bieżącego, a mieć będzie Sara syna."" "
Genesis 18:15,"I zapierała się Sara, mówiąc: ""Nie śmiałam się!"" - bo się obawiała; on wszakże powiedział: ""Nie, bo śmiałaś się!"" "
Genesis 18:16,"I wstali ztamtąd owi mężowie, i skierowali wzrok ku Sedomowi; a Abraham szedł z nimi, aby odprowadzić ich. "
Genesis 18:17,"A Wiekuisty rzekł: ""Miałżebym zataić przed Abrahamem, co uczynić chcę? "
Genesis 18:18,"Abraham to rozkrzewi się w naród wielki i potężny, a błogosławić się nim będą wszystkie narody ziemi. "
Genesis 18:19,"Albowiem umiłowałem go, aby polecił synom swoim, i domowi swojemu po sobie, strzedz drogi Wiekuistego, spełniając cnotę i sprawiedliwość, aby sprowadził Wiekuisty na Abrahama to, co wyrzekł o nim."" "
Genesis 18:20,"I rzekł Wiekuisty: ""Skarga na Sedom, i Amorę, tak wielką jest, a grzech ich, tak ciężkim bardzo!... "
Genesis 18:21,"Zstąpię też i zobaczę; jeżeli według skargi która mnie dochodzi postępują, tedy - zagłada! a jeżeli nie, będę wiedział."" "
Genesis 18:22,"I zwrócili się ztamtąd owi mężowie, i poszli do Sedomu. Abraham zaś jeszcze stał przed Wiekuistym. "
Genesis 18:23,"I przystąpił Abraham i rzekł: ""Alboż także zgładzisz sprawiedliwego wraz z niegodziwym? "
Genesis 18:24,"Może jest pięćdziesięciu sprawiedliwych w mieście; czyż także zgładzisz, i nie przepuścisz miejscu dla pięćdziesięciu sprawiedliwych, którzy w niém są? "
Genesis 18:25,"Dalekiém to od Ciebie, abyś uczynił rzecz podobną, byś zabił sprawiedliwego wraz z niegodziwym, aby był sprawiedliwy jako niegodziwy; dalekiém to od Ciebie! Czyżby sędzia całej ziemi nie pełnił sprawiedliwości?"" "
Genesis 18:26,"I rzekł Wiekuisty: ""Jeżeli znajdę w Sedomie pięćdziesięciu sprawiedliwych, w samém mieście, przepuszczę całemu miejscu ze względu na nich."" "
Genesis 18:27,"I odpowiedział Abraham i rzekł: Otóż przedsięwziąłem mówić do Pana, choć ja proch i popiół: "
Genesis 18:28,"Może niedostanie do pięćdziesięciu sprawiedliwych, pięciu: czyżbyś zgładził dla pięciu całe miasto? I rzekł: ""Nie zgładzę, jeżeli znajdę tam czterdziestu pięciu."" "
Genesis 18:29,"I począł dalej mówić do Niego, i rzekł: ""Może znajdzie się tam czterdziestu?"" I odpowiedział: ""Nie uczynię ze względu na czterdziestu."" "
Genesis 18:30,"I rzekł: ""Niech też nie gniewa Pana, że mówić będę: ""Może znajdzie się tam trzydziestu."" I rzekł: ""Nie uczynię, jeżeli znajdę tam trzydziestu."" "
Genesis 18:31,"I rzekł: ""Otoż przedsięwziąłem mówić do Pana: Może znajdzie się tam dwudziestu."" I odpowiedział: ""Nie zgładzę ze względu na dwudziestu."" "
Genesis 18:32,"I rzekł: ""Niech też nie gniewa Pana, gdy przemówię raz jeszcze: ""Może znajdzie się tam dziesięciu."" I rzekł: ""Nie zgładzę ze względu na dziesięciu."" "
Genesis 18:33,"I poszedł Wiekuisty, przestawszy mówić do Abrahama; Abraham zaś wrócił do miejsca swojego. "
Genesis 19:1,"I przybyli dwaj aniołowie do Sedomu wieczorem; a Lot siedział u bramy Sedomu. I spostrzegł Lot, i powstał na spotkanie ich, i pokłonił się obliczem ku ziemi. "
Genesis 19:2,"I rzekł: ""Otóż proszę panowie moi! wstąpcie też do domu sługi waszego, i przenocujcie, i umyjcie nogi wasze; a wstawszy rano, pójdziecie w drogę waszę."" I odpowiedzieli: ""Nie, bo na ulicy przenocujemy."" "
Genesis 19:3,"I nastawał na nich usilnie, i zaszli do niego, i przybyli do domu jego; i wyprawił im ucztę, i przaśników napiekł; i jedli. "
Genesis 19:4,"Zanim się położyli, - a mieszkańcy miasta, mieszkańcy Sedomu, oblegli dom, od młodzieńca do starca, cały lud zewsząd. "
Genesis 19:5,"I zawołali Lota, i rzekli doń: ""Gdzież ci ludzie, którzy przybyli do ciebie tej nocy? Wyprowadź ich do nas, abyśmy nawiedzili ich. "
Genesis 19:6,"I podszedł do nich Lot ku wejściu, a drzwi zamknął za sobą. "
Genesis 19:7,"I rzekł: ""Nie czyńcie też, bracia moi, nic złego. "
Genesis 19:8,"Otóż mam dwie córki, które nie poznały męża, wyprowadzę je raczej do was, a czyńcie z niemi co najlepszém w oczach waszych; a tylko mężom tym nie czyńcie nic, ponieważ weszli pod cień dachu mojego. "
Genesis 19:9,"I rzekli: ""Ustąp precz!"", i rzekli: ""Ten jeden przybył tu gościć, a chce wciąż sądzić! Teraz gorzej postąpim z tobą, niż z nimi!"" I naparli na męża, na Lota, i przystąpili, by wyłamać drzwi. "
Genesis 19:10,"I wyciągnęli mężowie owi rękę swoję, i sprowadzili Lota do siebie, do domu, a drzwi zamknęli. "
Genesis 19:11,"A ludzi, będących u wejścia do domu, porazili ślepotą, od najmniejszego do największego, tak że strudzili się, szukając wejścia. "
Genesis 19:12,"I rzekli ci mężowie do Lota: ""kogokolwiek jeszcze masz tutaj, - zięciów, i synów twoich, i córki twoje, i wszystkich których masz w mieście, - wyprowadź z tego miejsca. "
Genesis 19:13,"Albowiem zburzym miejsce to, gdyż wzmogła się skarga na nich przed obliczem Wiekuistego i posłał nas Wiekuisty, aby je zburzyć."" "
Genesis 19:14,"I wyszedł Lot, i powiedział zięciom swoim, którzy pojąć mieli córki jego i rzekł: ""Wstańcie, wyjdźcie z miejsca tego, gdyż zburzy Wiekuisty miasto."" Ale wydawał się jakoby żartował, w oczach zięciów swoich. "
Genesis 19:15,"A zaledwie zorza wzeszła, nalegali aniołowie na Lota, mówiąc: ""Wstań, zabierz żonę twoję i dwie córki twoje obecne tu, abyś nie zginął za winę tego miasta."" "
Genesis 19:16,"Gdy się jednak ociągał, uchwycili mężowie owi za rękę jego, i za rękę żony jego, i za rękę dwóch córek jego w miłosierdziu Wiekuistego nad nim, i wyprowadzili go, i zostawili go po za miastem. "
Genesis 19:17,"A gdy wyprowadzili ich precz, rzekł jeden: ""Uchodź z życiem twojém; nie oglądaj się za siebie, a nie zatrzymuj się w całej tej okolicy; w góry uchodź, abyś nie zginął."" "
Genesis 19:18,"I rzekł Lot do nich: ""O nie, panie! "
Genesis 19:19,"Otóż znalazł sługa twój łaskę w oczach twoich, i uczyniłeś wielkiém miłosierdzie, któreś okazał mi, ocalając życie moje; ale ja nie zdążę ujść w te góry, bo i tak dościgło by mnie nieszczęście, i umarłbym. "
Genesis 19:20,"Otóż miasto to jest blizkiém, by uciec tam, i małém ono; ujdę raczej tam, wszakże małém ono, a niechaj żyje dusza moja."" "
Genesis 19:21,"I rzekł do niego: ""Oto uwzględnię cię i w tej mierze, abym nie spustoszył miasta, o którém mówisz. "
Genesis 19:22,"Prędzej zatém, uchodź tam, bo nie mogę dokonać dzieła, póki nie zajdziesz tam."" Przeto nazwano imię miasta tego: Coar. "
Genesis 19:23,"Słońce wzeszło nad ziemią, gdy Lot przybył do Coaru. "
Genesis 19:24,"Wiekuisty zaś spuścił na Sedom i Amorę deszcz siarki i ognia, od Wiekuistego z nieba. "
Genesis 19:25,"I zniszczył miasta te, i całą ową okolicę, i wszystkich mieszkańców tych miast, i roślinność ziemi. "
Genesis 19:26,"I oglądała się żona jego za nim, i stała się słupem soli. "
Genesis 19:27,"I wstał Abraham rano, spiesząc na miejsce, kędy stanął przed obliczem Wiekuistego. "
Genesis 19:28,"I spojrzał na powierzchnię Sedomu i Amory, i na całą powierzchnię ziemi owej okolicy, i zobaczył, a oto wznosił się dym z ziemi, jako dym z topielni! "
Genesis 19:29,"I tak stało się, gdy zburzył Bóg miasta owej okolicy, że wspomniał Bóg na Abrahama, i wysłał Lota z pośród zniszczenia, niszcząc owe miasta, w których mieszkał był Lot. "
Genesis 19:30,"Lot zaś wyszedł z Coaru, i zamieszkał w górach, a dwie córki jego z nim; gdyż obawiał się pozostać w Coarze; i zamieszkał w jaskini, on i dwie córki jego. "
Genesis 19:31,"I rzekła starsza do młodszej: ""Ojciec nasz starym, a mężczyzny nie ma na ziemi, któryby przyszedł do nas zwyczajem całej ziemi. "
Genesis 19:32,"Chodź, upoim ojca naszego winem, i położym się z nim, a zachowamy z ojca naszego potomstwo. "
Genesis 19:33,"I upoiły ojca swojego winem nocy onej, i poszła starsza i położyła się przy ojcu swoim; a nie wiedział on kiedy się układła, i kiedy wstała. "
Genesis 19:34,"I stało się nazajutrz, że rzekła starsza do młodszej: ""oto leżałam wczoraj przy ojcu moim, upoim go winem i tej nocy, a pójdziesz i położysz się przy nim, i zachowamy z ojca naszego potomstwo."" "
Genesis 19:35,"I upoiły i nocy onej ojca swojego winem, i wstała młodsza, i położyła się przy nim; a nie wiedział on, kiedy się układła i kiedy wstała. "
Genesis 19:36,I poczęły dwie córki Lota od ojca swojego. 
Genesis 19:37,"I urodziła starsza syna, i nazwała imię jego Moab: on to ojciec Moabitów, po dziś dzień. "
Genesis 19:38,"A młodsza również urodziła syna, i nazwała imię jego Ben-Ammi: On to ojciec Ammonitów, po dziś dzień. "
Genesis 20:1,"I wyruszył ztamtąd Abraham do ziemi ku południowi, i osiadł między Kadesz a Szur, i przebywał w Gerar. "
Genesis 20:2,"I mówił Abraham o Sarze żonie swojej: ""Siostra to moja."" I posłał Abimelech, król Geraru, i wziął Sarę. "
Genesis 20:3,"Ale przyszedł Bóg do Abimelecha we śnie nocnym, i powiedział mu: ""Oto umrzesz z powodu niewiasty, którąś wziął, bo ona zamężna. "
Genesis 20:4,"A Abimelech nie zbliżył się był do niej i rzekł: ""Panie! alboż i naród niewinny zatracasz?"" "
Genesis 20:5,"Wszakże sam powiedział mi: Siostra to moja, i ona sama też mówiła: Brat to mój. W prostocie serca mojego i w czystości rąk moich uczyniłem to."" "
Genesis 20:6,"I rzekł do niego Bóg we śnie: ""I ja wiem, żeś w prostocie serca to uczynił; to też powstrzymywałem cię, abyś nie grzeszył przeciw Mnie, i przeto niedopuściłem, abyś jej dotknął. "
Genesis 20:7,"A teraz wróć żonę tego męża, a będąc prorokiem, pomodli się za ciebie, i będziesz żył; jeżeli zaś nie wrócisz, wiedz, że umrzesz, ty i wszyscy twoi."" "
Genesis 20:8,"I wstał Abimelech rano, i zwołał wszystkie sługi swoje, i opowiedział wszystkie rzeczy te w uszy ich; i zlękli się ludzie owi bardzo. "
Genesis 20:9,"I zawezwał Abimelech Abrahama i rzekł mu: ""Cóżeś narobił nam, i czemże zgrzeszyłem przeciw tobie, żeś prawie przywiódł na mnie i na królestwo moje grzech wielki? Czyny, których się nie czyni, uczyniłeś względem mnie."" "
Genesis 20:10,"I rzekł Abimelech do Abrahama: ""Cóżeś miał na widoku, gdyś uczynił rzecz tę?"" "
Genesis 20:11,"I odpowiedział Abraham: ""Mniemałem: zapewne nie ma bojaźni Bożej na tém miejscu i zabiją mnie z powodu żony mojej. "
Genesis 20:12,"I też w istocie siostrą moją, córką ojca mojego jest, choć nie córką matki mojej, i została żoną moją. "
Genesis 20:13,"I było, gdy wywiódł mnie Bóg na tułactwo z domu ojca mojego, rzekłem wtedy do niej: Oto łaska, którą wyświadczysz mi: Do któregokolwiek miejsca przyjdziemy, powiedz o mnie: brat to mój."" "
Genesis 20:14,"I wziął Abimelech trzody i rogaciznę, i sługi, i służebnice, i dał Abrahamowi, i zwrócił mu Sarę, żonę jego. "
Genesis 20:15,"I rzekł Abimelech: ""Oto ziemia moja przed tobą; gdziekolwiek ci się spodoba, osiądź."" "
Genesis 20:16,"A do Sary rzekł: Oto dałem tysiąc srebrników bratu twemu; niech to będzie dla ciebie pokryciem pozoru przed wszystkimi, którzy z tobą są, a wobec wszystkich jesteś usprawiedliwiona. "
Genesis 20:17,"I pomodlił się Abraham do Boga i uzdrowił Bóg Abimelecha, i żonę jego, i służebnice jego, że rodzić mogły. "
Genesis 20:18,"Albowiem zupełnie zawarł był Wiekuisty każdy żywot domu Abimelecha, z powodu Sary, żony Abrahama. "
Genesis 21:1,"A Wiekuisty pomnił na Sarę, jako rzekł; i uczynił Wiekuisty Sarze, jako był powiedział. "
Genesis 21:2,"I poczęła, i urodziła Sara Abrahamowi syna w starości jego, w oznaczonym czasie, o którym mówił mu Bóg. "
Genesis 21:3,"I nazwał Abraham imię syna swojego, który mu się urodził, którego urodziła mu Sara: Ic'hak. "
Genesis 21:4,"I obrzezał Abraham Ic'haka, syna swego, gdy miał ośm dni, jak przykazał mu Bóg. "
Genesis 21:5,"A Abraham był w wieku stu lat, gdy urodził mu się Ic'hak, syn jego. "
Genesis 21:6,"I rzekła Sara: ""śmiechu nabawił mnie Bóg: ktokolwiek usłyszy, wyśmieje mnie."" "
Genesis 21:7,"I rzekła: ""Któżby przepowiedział Abrahamowi: Karmić będzie dzieci Sara; jednak urodziłam syna w starości jego!"". "
Genesis 21:8,"I podrosło dziecię, i zostało odstawioném; i wyprawił Abraham ucztę wielką w dzień odstawienia Ic'haka. "
Genesis 21:9,"I ujrzała Sara syna Hagary, Micrejki, którego urodziła Abrahamowi, szydzącego. "
Genesis 21:10,"I rzekła do Abrahama: ""Wypędź służebnicę tę i syna jej; bo nie ma dziedziczyć syn służebnicy tej z synem moim, z Ic'hakiem."" "
Genesis 21:11,"I przykrą była rzecz ta wielce w oczach Abrahama, z powodu syna jego. "
Genesis 21:12,"I rzekł Bóg do Abrahama: ""Niechaj to przykrém nie będzie w oczach twoich z powodu chłopca i służebnicy twojej; cokolwiek powie ci Sara słuchaj głosu jej, gdyż po Ic'haku nazwaném będzie potomstwo twoje. "
Genesis 21:13,"Wszakże i syna służebnicy, naród zeń uczynię, przeto iż nasieniem twojém jest."" "
Genesis 21:14,"I wstał Abraham rano i wziąwszy chléb i łagiew wody dał Hagarze, kładąc na barki jej, a także dziecię, i odprawił ją. I poszła, i tułała się w pustyni Beer-Szeba. "
Genesis 21:15,I nie stało wody w łagwi; i rzuciła dziecię pod jeden z krzaków. 
Genesis 21:16,"I poszła, i usiadła sobie zdala, w odległości strzału z łuku; bo mówiła: ""niechaj nie zobaczę śmierci dziecka."" I siedziała zdala, i podniosła głos swój, i płakała. "
Genesis 21:17,"I usłyszał Bóg głos chłopca, i zawołał anioł Boży na Hagarę z nieba, i rzekł do niej: ""Co ci Hagaro? Nie obawiaj się, bo usłyszał Bóg głos chłopca, tam kędy jest. "
Genesis 21:18,"Wstań, podnieś chłopca, a ujmij go ręką twoją; gdyż naród wielki uczynię zeń."" "
Genesis 21:19,"I otworzył Bóg oczy jej, i ujrzała studnię wody, i poszła i napełniła łagiew wodą, i napoiła chłopca. "
Genesis 21:20,"I był Bóg z chłopcem; a podrósł i osiadł w pustyni i stał się strzelcem, łucznikiem. "
Genesis 21:21,I osiadł w pustyni Paran; i wzięła mu matka jego żonę z ziemi Micraim. 
Genesis 21:22,"I stało się onegoż czasu, rzekł Abimelech wobec Pichola, dowódcy wojsk swoich, do Abrahama jak następuje: ""Bóg z tobą we wszystkiém co czynisz. "
Genesis 21:23,"A przeto przysięgnij mi na Boga tutaj, że nie przeniewierzysz się ani mnie, ani synowi mojemu, ani wnukowi mojemu; wedle łaski, którą wyświadczyłem tobie, wyświadczysz mnie, i ziemi co gościłeś w niej."" "
Genesis 21:24,"I rzekł Abraham: ""Przysięgnę"". "
Genesis 21:25,"Ale przymawiał Abraham Abimelechowi względem studni z wodą, którą przemocą zawładnęli słudzy Abimelecha. "
Genesis 21:26,"I rzekł Abimelech: ""Nie wiem kto to uczynił; aniś ty mi o tém oznajmił, anim ja o tém słyszał, wyjąwszy dzisiaj."" "
Genesis 21:27,"I wziął Abraham trzody i rogaciznę, i dał Abimelechowi; i zawarli obaj przymierze. "
Genesis 21:28,Postawił zaś Abraham siedmioro jagniąt z trzody oddzielnie. 
Genesis 21:29,"I rzekł Abimelech do Abrahama: ""Na cóż te siedmioro jagniąt, które postawiłeś oddzielnie?"" "
Genesis 21:30,"I rzekł: Siedmioro tych jagniąt przyjmiesz z ręki mojej, aby było mi to świadectwem, żem wykopał studnię tę."" "
Genesis 21:31,Przeto nazwano miejsce ono: Beer-Szeba; albowiem tam przysięgli obaj. 
Genesis 21:32,"I zawarli przymierze w Beer-Szeba. I powstał Abimelech i Pichol, dowódca wojsk jego, i wrócili do ziemi Pelisztów. "
Genesis 21:33,"I zasadził tamaryskę w Beer-Szeba, i wzywał tam imienia Wiekuistego, Boga Przedwiecznego. "
Genesis 21:34,I przebywał Abraham w ziemi Pelisztów przez czasy długie. 
Genesis 22:1,"I stało się po wypadkach tych, że Bóg doświadczył Abrahama, i rzekł do niego: ""Abrahamie!"" a rzekł: ""Oto jestem!"" "
Genesis 22:2,"I rzekł: ""Weźże syna twojego, jedynaka twojego, którego miłujesz, Ic'haka, a idź do ziemi Moria, i złóż go tam jako całopalenie, na jednej z gór, którą wskażę tobie."" "
Genesis 22:3,"I wstał Abraham rano, i osiodłał osła swojego, i zabrał dwóch pachołków swoich z sobą, i Ic'haka, syna swego, i narąbał drew dla całopalenia, i powstał i poszedł na miejsce, o którém powiedział im Bóg. "
Genesis 22:4,"Dnia trzeciego, podniósł Abraham oczy swoje, i ujrzał miejsce ono zdaleka. "
Genesis 22:5,"I rzekł Abraham do pachołków swoich: ""Zostańcie wy tu przy ośle; a ja i chłopię pójdziemy do onąd, i pokłonim się, i powrócim do was."" "
Genesis 22:6,"I wziął Abraham drwa na całopalenie, i włożył je na Ic'haka, syna swego; i wziął w rękę swoję ogień i nóż; i poszli obaj razem. "
Genesis 22:7,"I rzekł Ic'hak do Abrahama, ojca swojego, i powiedział: ""Ojcze mój!"" I rzekł: ""Oto jestem, synu mój!"" I rzekł: ""Oto ogień i drwa, a gdzież jagnię na całopalenie?"" "
Genesis 22:8,"I rzekł Abraham: ""Bóg upatrzy sobie jagnię na całopalenie, synu mój!"" i szli obaj razem. "
Genesis 22:9,"I przybyli do miejsca, o którém mówił mu Bóg; i zbudował tam Abraham ofiarnicę, i ułożył drwa, i związał Ic'haka, syna swego, i położył go na ofiarnicę, ponad drwami. "
Genesis 22:10,"I wyciągnął Abraham rękę swoję, i wziął nóż, by zarznąć syna swego. "
Genesis 22:11,"Ale zawołał nań anioł Wiekuistego z nieba, i rzekł: ""Abrahamie! Abrahamie!"" a rzekł: ""Oto jestem!"" "
Genesis 22:12,"I rzekł: ""Nie wyciągaj ręki twojej na chłopca i nie czyń mu nic; gdyż teraz wiem, że bogobojnym jesteś, a nie oszczędzałeś syna twego, jedynaka twojego, dla Mnie."" "
Genesis 22:13,"I podniósł Abraham oczy swoje, i spojrzał, a oto baran, który potem uwiązł w gęstwinie rogami swojemi. I poszedł Abraham, i wziąwszy barana, złożył go na całopalenie, miasto syna swojego. "
Genesis 22:14,"I nazwał Abraham imię miejsca onego: ""Wiekuisty upatrzy; ztąd mówią po dziś dzień: na górze Wiekuistego ukaże się."" "
Genesis 22:15,I zawołał anioł Wiekuistego na Abrahama po raz wtóry z nieba. 
Genesis 22:16,"I rzekł: ""Na Siebie przysięgam, rzecze Wiekuisty, że ponieważ uczyniłeś to, a nie oszczędzałeś syna twojego, jedynaka twojego: "
Genesis 22:17,"Że pobłogosławię cię, i rozmnożę potomstwo twoje, jako gwiazdy nieba, i jako piasek, co na brzegu morza; a zdobędzie ród twój bramy wrogów swoich; "
Genesis 22:18,"I błogosławić się będą potomstwem twojém wszystkie narody ziemi, w nagrodę tego, żeś usłuchał głosu Mojego."" "
Genesis 22:19,"I wrócił Abraham do pachołków swoich; i powstali, i poszli razem do Beer-Szeba; i osiadł Abraham w Beer-Szeba. "
Genesis 22:20,"I stało się po wypadkach tych, że doniesiono Abrahamowi, co następuje: ""Otóż urodziła i Milka synów, Nachorowi bratu twojemu: "
Genesis 22:21,"Uca, pierworodnego jego, i Buza, brata jego i Kemuela, ojca Aramu. "
Genesis 22:22,"I Keseda, i Chazoa, i Pildosza, i Idlafa, i Betuela. "
Genesis 22:23,"A Betuel spłodził Ribkę. Ośmiu tych urodziła Milka Nachorowi, bratu Abrahama. "
Genesis 22:24,"A nałożnica jego, imieniem Reuma, urodziła również: Tebacha i Gachama, i Tachasza i Maacha. "
Genesis 23:1,"I trwało życie Sary sto dwadzieścia i siedm lat, - lata życia Sary. "
Genesis 23:2,"I umarła Sara w Kirjat-Arba, to jest w Chebronie, w ziemi Kanaan. I przybył Abraham, by ubolewać nad Sarą, i by opłakiwać ją. "
Genesis 23:3,"I powstał Abraham z przed oblicza zmarłej swojej, i rzekł do synów Cheta, jak następuje: "
Genesis 23:4,"""Pielgrzymem i osiedleńcem jestem u was; dajcie mi dziedziczny grób wpośród was, abym pochował zmarłą moję z przed oblicza mojego."" "
Genesis 23:5,"I odpowiedzieli synowie Cheta Abrahamowi, mówiąc mu: "
Genesis 23:6,"""Słuchaj nas, panie nasz; księciem Bożym ty wpośród nas; w najprzedniejszym z grobów naszych pochowaj zmarłą twoję; nikt z nas grobu swojego nie wzbroni tobie, abyś nie pochował zmarłej twojej."" "
Genesis 23:7,"I wstał Abraham, i pokłonił się ludowi kraju, synom Cheta. "
Genesis 23:8,"I mówił z nimi, jak następuje: ""Jeżeli jest wolą waszą pochować zmarłą moję z przed oblicza mojego, posłuchajcie mnie, a przyczyńcie się za mną u Efrona, syna Cochara. "
Genesis 23:9,"Aby mi ustąpił jaskinię w Machpela, którą posiada, która na końcu pola jego; za cenę pełną niech ją ustąpi mi, wpośród was, na dziedziczny grób."" "
Genesis 23:10,"A Efron zasiadał wpośród synów Cheta; i odpowiedział Efron Chitejczyk Abrahamowi w uszy synów Cheta, w obec wszystkich wstępujących w bramę miasta jego, jak następuje: "
Genesis 23:11,"""Nie, panie mój, słuchaj mnie! Pole to oddam tobie, i jaskinię, która w niém jest, tobie oddam ją; w oczach synów ludu mojego oddam ją tobie; pochowaj zmarłę twoję."" "
Genesis 23:12,I pokłonił się Abraham przed ludem tego kraju. 
Genesis 23:13,"I rzekł do Efrona w uszy ludu owego kraju jak następuje: ""Gdybyś mnie tylko posłuchać zechciał! Dam pieniądze za to pole, przyjm odemnie, a wtedy pochowam zmarłą moję tam."" "
Genesis 23:14,"I odpowiedział Efron Abrahamowi, mówiąc mu: "
Genesis 23:15,"""Panie mój, posłuchaj mnie: ziemia za czterysta szeklów srebra, między mną a tobą, cóż znaczy to? I tak pochowaj zmarłą twoję."" "
Genesis 23:16,"I usłuchał Abraham Efrona; i odważył Abraham Efronowi to srebro, o którém mówił, w przytomności synów Cheta: Czterysta szeklów srebra, obiegającego u kupców. "
Genesis 23:17,"I dostało się pole Efrona, co w Machpela naprzeciw Mamre, - pole i jaskinia, która w niém, i wszystkie drzewa, które na polu były, na całej jego przestrzeni, w około, "
Genesis 23:18,"Abrahamowi, jako nabytek, w oczach synów Cheta, wobec wszystkich wstępujących w bramę miasta jego. "
Genesis 23:19,"A następnie pochował Abraham Sarę, żonę swoję, w jaskini w Machpela, naprzeciw Mamre, czyli Chebronu, w ziemi Kanaan. "
Genesis 23:20,"I tak dostało się pole, i jaskinia, która w niém, Abrahamowi, jako dziedziczny grób od synów Cheta. "
Genesis 24:1,"A Abraham był stary, podeszły w latach; a Wiekuisty błogosławił Abrahamowi we wszystkiém. "
Genesis 24:2,"I rzekł Abraham do sługi swojego, starszego domu swojego, który zawiadywał wszystkiém, co doń należało: ""połóż też rękę twoję pod biodro moje. "
Genesis 24:3,"A zaklnę cię na Wiekuistego, Boga nieba i Boga ziemi, żebyś nie brał żony dla syna mojego z pomiędzy cór Kanaanejczyka, w pośród którego ja mieszkam; "
Genesis 24:4,"Lecz do ziemi mojej, i do rodzinnego miejsca mojego pójdziesz, i weźmiesz żonę dla syna mojego, dla Ic'haka."" "
Genesis 24:5,"I rzekł do niego sługa: ""Może nie zechce ta niewiasta pójść za mną do kraju tego, czyż mam wtedy zaprowadzić syna twojego do kraju, z któregoś wyszedł? "
Genesis 24:6,"I rzekł do niego Abraham: ""Strzeż się, abyś nie zaprowadził syna mojego tam!"" "
Genesis 24:7,"Wiekuisty Bóg nieba, który wziął mnie z domu ojca mojego i z ziemi rodzinnej mojej, który przyrzekł mi, i który zaprzysiągł mi, w słowach: Potomstwu twojemu oddam ziemię tę, On poszle anioła swojego przed tobą, i weźmiesz żonę dla syna mojego ztamtąd. "
Genesis 24:8,"A gdyby nie zechciała niewiasta owa pójść za tobą, zwolnionym będziesz z tej klątwy mojej. Tylko syna mojego nie zaprowadzaj tam!"" "
Genesis 24:9,"I położył sługa rękę swoję pod biodro Abrahama, pana swojego, i zaprzysiągł mu to. "
Genesis 24:10,"I wziął sługa dziesięć wielbłądów, z wielbłądów pana swojego, i poszedł; a wszelakie kosztowności pana swojego w ręku swoim, i powstał i wyruszył do Aram-Naharaim, do miasta Nachora. "
Genesis 24:11,"I rozłożył wielbłądy po za miastem u krynicy wody, pod wieczór, gdy zwykły wychodzić wodziarki, "
Genesis 24:12,"I rzekł: ""Wiekuisty, Boże pana mojego Abrahama! zdarzże przedemną dzisiaj, i uczyń łaskę panu mojemu Abrahamowi! "
Genesis 24:13,"Otóż stoję u źródła wody, a córki mieszkańców tego miasta wychodzą, by czerpać wodę. "
Genesis 24:14,"Tak niechaj stanie się, żeby dziewica do której powiem: Nachylże dzban twój, a napiję się, a powie: pij, a wielbłądy twoje napoję, - była tą, którą przeznaczyłeś dla sługi Twojego, dla Ic'haka; a potém poznam, żeś uczynił łaskę panu mojemu."" "
Genesis 24:15,"I stało się, że zaledwie przestał mówić, a oto Ribka wyszła, która zrodzona była Betuelowi, synowi Milki, żony Nachora, brata Abrahama, a dzban jej na ramieniu jej. "
Genesis 24:16,"A była to panna pięknego wielce wejrzenia, dziewica, której mężczyzna nie poznał; i zeszła do źródła, i napełniła dzban swój, i wracała. "
Genesis 24:17,"I pobiegł sługa naprzeciw niej, i rzekł: ""Pozwólże mi łyknąć nieco wody z dzbana twojego."" "
Genesis 24:18,"I rzekła: ""Pij panie mój!"" i prędko spuściła dzban swój na rękę swoję, i dała mu pić. "
Genesis 24:19,"A gdy dała mu się napić, rzekła: ""I dla wielbłądów twoich czerpać będę, póki się nie napiją."" "
Genesis 24:20,"I pospieszyła, i wypróżniła dzban swój do koryta, i pobiegła znowu do krynicy, by czerpać, i naczerpała dla wszystkich wielbłądów jego. "
Genesis 24:21,"A człowiek ten, zdumiewając się nad nią, milczał jeszcze, aby poznać, czy poszczęścił Wiekuisty drodze jego, czy nie. "
Genesis 24:22,"Ale gdy przestały wielbłądy pić, wyjął ów człowiek kolczyk złoty, pół szekla wagi, i dwa naramienniki - na ręce jej - dziesięciu złotych wagi. "
Genesis 24:23,"I rzekł: ""Czyją córką jesteś, powiedz że mi? Czy jest w domu ojca twojego miejsce dla nas, dla przenocowania?"" "
Genesis 24:24,"I rzekła do niego: ""Córką Betuela jestem, syna Milki, którego urodziła Nachorowi."" "
Genesis 24:25,"I rzekła do niego: ""I słomy, i paszy dość u nas, i miejsce dla przenocowania."" "
Genesis 24:26,"I pokłonił się ów człowiek, i ukorzył się przed Wiekuistym. "
Genesis 24:27,"I rzekł: ""Błogosławiony Wiekuisty, Bóg pana mojego Abrahama, który nie pominął łaski i rzetelności Swojej panu mojemu! Jestem na drodze, którą poprowadził mnie Wiekuisty do domu krewnych pana mojego!"" "
Genesis 24:28,"Dziewica zaś pobiegła, i opowiedziała w domu matki swojej o rzeczach tych. "
Genesis 24:29,"A miała Ribka brata, imieniem Laban; i wybiegł Laban do owego człowieka na drogę, do źródła. "
Genesis 24:30,"A stało się to, gdy ujrzał kolczyk i naramienniki na rękach siostry swojej, i gdy usłyszał słowa Ribki siostry swojej, która mówiła: ""Tak rzekł do mnie człowiek ów."" I przyszedł do owego człowieka, a oto stał przy wielbłądach u źródła. "
Genesis 24:31,"I rzekł: ""Wnijdź, błogosławiony Wiekuistego! Czemuż stoisz na dworze? A jam wyprzątnął dom, i miejsce dla wielbłądów."" "
Genesis 24:32,"I wszedł ów człowiek do domu, i odkiełznał wielbłądy; on zaś dał słomy i paszy wielbłądom, i wody dla umycia nóg jego, i nóg ludzi, którzy byli z nim. "
Genesis 24:33,"I postawiono przed nim, żeby jadł; ale rzekł: ""Nie będę jadł, póki nie wypowiem rzeczy mojej."" A rzekł: ""Mów!"" "
Genesis 24:34,"I rzekł: ""sługą Abrahama jestem. "
Genesis 24:35,"A Wiekuisty pobłogosławił pana mojego bardzo, że stał się możnym; i dał mu trzody i rogaciznę, i srebro i złoto, i sługi i służebnice, i wielbłądy i osły. "
Genesis 24:36,"I urodziła Sara, żona pana mojego, syna panu mojemu w starości swojej, któremu oddał wszystko co posiada. "
Genesis 24:37,"I zaklął mnie pan mój w słowach: ""Nie weźmiesz żony dla syna mojego z córek Kanaanejczyka, w którego ziemi mieszkam. "
Genesis 24:38,"Lecz do domu ojca mojego pójdziesz, i do rodziny mojej, a weźmiesz żonę dla syna mojego."" "
Genesis 24:39,"I rzekłem do pana mojego: ""Może nie pójdzie niewiasta ta za mną?"" "
Genesis 24:40,"I odpowiedział mi: ""Wiekuisty, co postępowałem przed Nim, poszle anioła swojego z tobą, i poszczęści drodze twojej, a weźmiesz żonę dla syna mojego, z rodziny mojej, i z domu ojca mojego. "
Genesis 24:41,"Wtedy tylko zwolnionym będziesz z zaklęcia mojego, gdy przyjdziesz do rodziny mojej; a nawet jeżeli nie dadzą ci, zwolnionym będziesz z zaklęcia mojego!"" "
Genesis 24:42,"I przybyłem dzisiaj do źródła; i rzekłem: Wiekuisty, Boże pana mojego Abrahama, gdybyś raczył też poszczęścić drodze mojej, po której idę! "
Genesis 24:43,"Oto stoję u źródła wody, - i niechaj stanie się, iż dziewica, która wyjdzie czerpać, i do której powiem: Dozwól mi też napić się nieco wody z dzbana twojego. "
Genesis 24:44,"A powie mi: I ty się napij, a i dla wielbłądów twoich naczerpię - ta to będzie żona, którą przeznaczył Wiekuisty dla syna pana mojego. "
Genesis 24:45,"Ja zaś, zaledwie przestałem to mówić w sercu swojém, - a oto Ribka wychodzi, a dzban jej na ramieniu jej, i zstąpiła do źródła, i naczerpnęła; i rzekłem do niej: ""Daj mi też się napić."" "
Genesis 24:46,"I prędko spuściła dzban swój z siebie, i rzekła: ""Pij, a i wielbłądy twoje napoję"". I piłem, a i wielbłądy napoiła. "
Genesis 24:47,"I zapytałem się jej i rzekłem: ""Czyją córką jesteś?"" I rzekła: ""córką Betuela, syna Nachora, którego urodziła mu Milka."" Wtedy włożyłem kolczyk na nos jej, a naramienniki na ręce jej. "
Genesis 24:48,"I pokłoniłem się, i ukorzyłem przed Wiekuistym i błogosławiłem Wiekuistemu, Bogu pana mojego Abrahama, który poprowadził mnie drogą prawdziwą, abym wziął córkę brata pana mojego dla syna jego. "
Genesis 24:49,"A teraz, jeżeli chcecie wyświadczyć łaskę i wierność panu mojemu, powiedźcie mi; a jeżeli nie, powiedźcie mi też, abym się zwrócił na prawo albo na lewo."" "
Genesis 24:50,"I odpowiedzieli Laban i Betuel i rzekli: ""od Wiekuistego wyszła ta rzecz; nie możemy ci powiedzieć ani źle, ani dobrze. "
Genesis 24:51,"Oto Ribka przed tobą, zabierz ją, a idź, a niech będzie żoną syna pana twojego, jako wyrzekł Wiekuisty."" "
Genesis 24:52,"I stało się, gdy usłyszał sługa Abrahama słowa ich, ukorzył się do ziemi Wiekuistemu. "
Genesis 24:53,I wyjął sługa klejnoty srebrne i klejnoty złote i szaty i dał Ribce; inne też kosztowności dał bratu jej i matce jej. 
Genesis 24:54,"I jedli i pili, on i ludzie, którzy z nim byli, i przenocowali. A gdy wstali z rana, rzekł: ""Puśćcie mnie do pana mojego!"" "
Genesis 24:55,"I rzekł brat jej, i matka jej: ""Niech pobędzie dziewica z nami dni kilka albo dziesięć, a potém pójdzie."" "
Genesis 24:56,"I rzekł do nich: ""Nie zatrzymujcie mnie, skoro Wiekuisty poszczęścił drodze mojej; puśćcie mnie, abym poszedł do pana mojego."" "
Genesis 24:57,"I rzekli: ""Zawołamy dziewicę, i zapytamy się ust jej."" "
Genesis 24:58,"I zawołali Ribkę, i rzekli do niej: ""Czy pójdziesz z mężem tym? A odpowiedziała: ""Pójdę."" "
Genesis 24:59,"I tak puścili Ribkę, siostrę swoję i karmicielkę jej, i sługę Abrahama i ludzi jego. "
Genesis 24:60,"I pobłogosławili Ribkę, i rzekli do niej: ""Siostro nasza! od ciebie niech powstaną tysiące myriadów, a niech zdobędzie ród twój bramę wrogów swoich!"" "
Genesis 24:61,"I powstała Ribka i służebne jej, i wsiadły na wielbłądy, i poszły za owym człowiekiem. I tak wziął sługa ów Ribkę i poszedł. "
Genesis 24:62,"A Ic'hak wracał właśnie z wycieczki do studni Lachaj-Roi, gdyż mieszkał w ziemi południowej. "
Genesis 24:63,"I wyszedł Ic'hak, by przechadzać się w polu pod wieczór, i podniósł oczy swoje, i spojrzał, a oto wielbłądy nadciągają. "
Genesis 24:64,"I podniosła też Ribka oczy swoje, i ujrzała Ic'haka i spuściła się z wielbłąda; "
Genesis 24:65,"I rzekła do sługi: ""Któż to ów człowiek, który idzie po polu naprzeciw nam?"" I rzekł sługa: ""To pan mój."" I wzięła zasłonę i zakryła się. "
Genesis 24:66,"I opowiedział sługa Ic'hakowi wszystkie rzeczy, które spełnił. "
Genesis 24:67,"I wprowadził ją Ic'hak do namiotu Sary, matki swojej, i pojął Ribkę, i stała się jego żoną; i pokochał ją, i pocieszył się Ic'hak po matce swojej. "
Genesis 25:1,"A jeszcze pojął był Abraham żonę, a imię jej Ketura. "
Genesis 25:2,"I urodziła mu Zymrana, i Jokszana, i Medana, i Midjana, i Iszbaka i Szuacha. "
Genesis 25:3,"A Jokszan spłodził Szebę i Dedana. A synowie Dedana byli: Aszurowie, i Letuszowie, i Leumowie. "
Genesis 25:4,"A synowie Midjana: Efa, i Efer, i Chanoch, i Abida, i Eldaa; wszyscy ci, synowie Ketury. "
Genesis 25:5,"I oddał Abraham wszystko co miał, Ic'hakowi. "
Genesis 25:6,"A synom nałożnic, które miał Abraham, dał Abraham upominki, i wyprawił ich od Ic'haka, syna swego, jeszcze za życia swojego, ku wschodowi, do krainy wschodniej. "
Genesis 25:7,"A oto dni lat żywota Abrahama, które przeżył: sto siedmdziesiąt i pięć lat. "
Genesis 25:8,"I skończył, i umarł Abraham w sędziwości szczęśliwej, stary i syt życia, i przyłączon został do ludu swojego. "
Genesis 25:9,"I pochowali go Ic'hak i Iszmael, synowie jego, w jaskini w Machpela, na polu Efrona, syna Cochara, co naprzeciw Mamre. "
Genesis 25:10,"Na polu, które nabył był Abraham od synów Cheta, tam pochowany został Abraham i Sara żona jego. "
Genesis 25:11,"I stało się po śmierci Abrahama, pobłogosławił Bóg Ic'haka, syna jego, i osiadł Ic'hak u źródła Lachaj-Roi. "
Genesis 25:12,"A oto rodowód Iszmaela, syna Abrahama, którego zrodziła Hagar, Micrejka, służebnica Sary, Abrahamowi. "
Genesis 25:13,"Oto imiona synów Iszmaela podług nazw i rodowodów ich: Pierworodny Iszmaela Nebajot; po nim Kedar, i Adbeel i Mibsam; "
Genesis 25:14,"I Miszma, i Duma i Massa; "
Genesis 25:15,"Chadad, i Tema, Jetur, Nafisz i Kedma; "
Genesis 25:16,"Ci są synowie Iszmaela, i te imiona ich, w osadach ich, i w koczowiskach ich, - dwunastu książąt podług plemion ich. "
Genesis 25:17,"A oto lata życia Iszmaela: sto trzydzieści siedm lat; i skończył i umarł, i przyłączon został do ludu swojego. "
Genesis 25:18,"A mieszkali od Chawila aż do Szur, co naprzeciw Micraim, gdy idziesz do Aszuru; w obliczu wszystkich braci swoich rozsiadł się; "
Genesis 25:19,"A oto rodowód Ic'haka, syna Abrahama: Abraham spłodził Ic'haka. "
Genesis 25:20,"A miał Ic'hak czterdzieści lat, gdy pojął Ribkę, córkę Bethuela, Aramejczyka, z Paddan-Aram, siostrę Labana Aramejczyka, sobie za żonę. "
Genesis 25:21,"I błagał Ic'hak Wiekuistego za żoną swoją, gdyż niepłodną była; i dał mu się ubłagać Wiekuisty, i poczęła Ribka, żona jego, "
Genesis 25:22,"I trącały się dzieci w łonie jej, i rzekła: ""Jeżeli tak, na cóż tedy jestem?"" I poszła dopytywać się u Wiekuistego. "
Genesis 25:23,"I rzekł Wiekuisty do niej: ""Dwa narody w żywocie twoim, i dwa plemiona z wnętrza twego się rozejdą, a jedno plemię nad drugie się wzmoże, a starsze służyć będzie młodszemu."" "
Genesis 25:24,"A gdy nastał czas jej, aby rodziła, a oto - bliźnięta w żywocie jej. "
Genesis 25:25,"I wyszedł pierwszy, czerwonawy, cały niby szuba włosista. I nazwali imię jego Esaw. "
Genesis 25:26,"A następnie wyszedł brat jego, ręką swą trzymając się pięty Esawa; i nazwano imię jego Jakób. A Ic'hak miał sześćdziesiąt lat gdy się narodzili. "
Genesis 25:27,"I podrastali chłopcy; i stał się Esaw mężem biegłym w myśliwstwie, mężem pola, a Jakób mężem skromnym, przebywającym w namiotach. "
Genesis 25:28,"I umiłował Esawa, bo łowy na ustach jego; a Ribka miłowała Jakóba. "
Genesis 25:29,"I uwarzył Jakób warzywo, a przyszedł Esaw z pola znużony. "
Genesis 25:30,"I rzekł Esaw do Jakóba: ""Daj mi też łyknąć z czerwonego, czerwonego tego, bo znużony jestem!"" Przeto nazwano imię jego: Edom. "
Genesis 25:31,"I rzekł Jakób: ""Sprzedajże mi zaraz pierworodztwo twoje."" "
Genesis 25:32,"I rzekł Esaw: ""Wszak ja idę na śmierć, i cóż mi po pierworodztwie?"" "
Genesis 25:33,"I rzekł Jakób: ""Przysięgnijże mi zaraz!"" I przysiągł mu, i sprzedał pierworodztwo swoje Jakóbowi. "
Genesis 25:34,"I podał Jakób Esawowi chleba i warzywo z soczewicy; i zjadł i wypił, i powstał, i poszedł; i pogardził Esaw pierworodztwem. "
Genesis 26:1,"I był głód w kraju, mimo głodu pierwszego, który był za czasów Abrahama; i poszedł Ic'hak do Abimelecha, króla Pelisztów, do Gerar. "
Genesis 26:2,"I ukazał mu się Wiekuisty i rzekł: ""Nie zstępuj do Micraim! Zamieszkaj w kraju, o którym powiem tobie. "
Genesis 26:3,"Przebywaj w kraju tym, a będę z tobą, i pobłogosławię cię; albowiem tobie i potomstwu twojemu oddam wszystkie kraje te, i stwierdzę przysięgę, którą zaprzysiągłem Abrahamowi ojcu twojemu. "
Genesis 26:4,"I rozmnożę potomstwo twoje, jako gwiazdy nieba, i oddam potomstwu twojemu wszystkie kraje te, a błogosławić się będą potomstwem twojém wszystkie narody ziemi. "
Genesis 26:5,"Przeto że usłuchał Abraham głosu Mojego a przestrzegał przestrzeżenia Mojego, - przykazań Moich, ustaw Moich, i nauk Moich."" "
Genesis 26:6,I osiadł Ic'hak w Gerar. 
Genesis 26:7,"I pytali się mieszkańcy tego miejsca o żonę jego, i powiedział: ""Siostra to moja;"" bo obawiał się mówić: żona moja: ""żeby nie zabili mnie mieszkańcy miejsca tego z powodu Ribki"", gdyż była piękna z wejrzenia. "
Genesis 26:8,"Ale gdy przeżył tam już dłuższy czas, wyjrzał Abimelech, król Pelisztów, oknem, i spostrzegł, a oto Ic'hak bawi się z Ribką, żoną swoją. "
Genesis 26:9,"I zawezwał Abimelech Ic'haka, i rzekł: ""Ależ to żona twoja; i jakżeś powiadał: ""Siostra to moja?"" I rzekł doń Ic'hak: ""ponieważ myślałem: czy nie umrę z jej przyczyny."" "
Genesis 26:10,"I rzekł Abimelech: ""Cóżeś to uczynił nam? Ledwie nie położył się który z ludu z żoną twoją, i przywiódłbyś na nas grzech."" "
Genesis 26:11,"I rozkazał Abimelech całemu ludowi mówiąc: ""Ktoby się dotknął męża tego, lub żony jego, ulegnie śmierci."" "
Genesis 26:12,"I siał Ic'hak w ziemi onej, i zebrał roku tego stokrotne plony i błogosławił mu Wiekuisty. "
Genesis 26:13,"I wzmógł się on mąż, i stał się coraz możniejszym, aż został możnym bardzo. "
Genesis 26:14,"I miał stada owiec, i stada wołów, i czeladź liczną; i zazdrościli mu Pelisztyni. "
Genesis 26:15,"A wszystkie studnie, które wykopali byli słudzy ojca jego za dni Abrahama, ojca jego, zasypali Pelisztyni, i napełnili je ziemią. "
Genesis 26:16,"I rzekł Abimelech do Ic'haka: ""Oddal się od nas, boś wzmógł się nad nas wielce."" "
Genesis 26:17,"I wydalił się ztamtąd Ic'hak, i rozłożył się w dolinie Gerar, i osiadł tam. "
Genesis 26:18,"I na nowo rozkopał Ic'hak studnie wody, które wykopali byli za dni Abrahama, ojca jego, a które zasypali Pelisztyni po śmierci Abrahama, i nadał im nazwy, podług nazw, które był nadał im ojciec jego. "
Genesis 26:19,"I kopali też słudzy Ic'haka w dolinie, i znaleźli tam źródło wód żywych. "
Genesis 26:20,"I spierali się pasterze Gerarscy z pasterzami Ic'haka, mówiąc: ""Naszą ta woda!"" I nazwał imię studni tej Esek (swar), bo poswarzyli się z nim. "
Genesis 26:21,"I wykopali studnię inną, ale spierali się również o nią; i nazwał imię jej Sytna (zwada). "
Genesis 26:22,"I przeniósł się ztamtąd, i wykopał studnię inną, i nie spierali się o nią, - i nazwał imię jej Rechoboth i rzekł: ""Bo teraz rozprzestrzenił Wiekuisty nam, i rozplenim się na tej ziemi."" "
Genesis 26:23,I wyruszył ztamtąd do Beer-Szeba. 
Genesis 26:24,"I ukazał mu się Wiekuisty nocy tej, i rzekł: ""Jam Bóg Abrahama, ojca twego; nie obawiaj się, bo z tobą Ja; i pobłogosławię cię, i rozmnożę potomstwo twoje, dla Abrahama sługi Mojego."" "
Genesis 26:25,"I zbudował tam ofiarnicę, i wzywał imienia Wiekuistego, - i rozbił tam namiot swój. I wykopali tam słudzy Ic'haka studnię. "
Genesis 26:26,"I przybył do niego Abimelech z Gerar, i Achuzath, przyjaciel jego, i Pichol, dowódzca wojsk jego. "
Genesis 26:27,"I rzekł do nich Ic'hak: ""Pocóżeście przybyli do mnie; wszak wy nienawidzicie mnie, i oddaliliście mnie od siebie?"" "
Genesis 26:28,"I odpowiedzieli: ""Widzieliśmy, że był Wiekuisty z tobą, i rzekliśmy: niechaj też będzie przysięga między nami, między nami a tobą, a zawrzyjmy przymierze z tobą. "
Genesis 26:29,"Abyś nie uczynił nam złego, jakośmy też ciebie się nie tykali, i jakośmy czynili tobie tylko dobrze, a puściliśmy cię w pokoju; a tyś i teraz błogosławiony od Wiekuistego."" "
Genesis 26:30,"I wyprawił im ucztę, i jedli i pili. "
Genesis 26:31,"A powstawszy z rana, przysięgli jeden drugiemu; i odprowadził ich Ic'hak, i poszli od niego w pokoju. "
Genesis 26:32,"I stało się dnia tego, że przyszli słudzy Ic'haka, i donieśli mu w przedmiocie studni, którą kopali, i rzekli mu: ""Znaleźliśmy wodę."" "
Genesis 26:33,"I nazwał ją: Szybea. Ztąd nazwa miasta: Beer-Szeba, po dziś dzień. "
Genesis 26:34,"Esaw zaś miał czterdzieści lat, gdy pojął żonę Jehudytę, córkę Beeri Chittejczyka, również i Bosmatę, córkę Elona Chittejczyka. "
Genesis 26:35,Ale były one umartwieniem ducha dla Ic'haka i Ribki. 
Genesis 27:1,"I stało się, gdy się zestarzał Ic'hak, a przytępiły się oczy jego, że widzieć nie mógł, zawezwał tedy Esawa syna swego starszego, i rzekł doń: ""Synu mój!"" a odpowiedział mu: ""Oto jestem."" "
Genesis 27:2,"I rzekł: ""Otóż zestarzałem się, nie znam dnia śmierci mojej. "
Genesis 27:3,"A teraz weźże broń twoję, kołczan twój i łuk twój, a wyjdź w pole, i nałów mi zwierzyny. "
Genesis 27:4,"I przyrządź mi przysmaki, jak to lubię, i przynieś mi, abym jadł, aby pobłogosławiła cię dusza moja, zanim umrę."" "
Genesis 27:5,"A Ribka słyszała, gdy to mówił Ic'hak do Esawa, syna swego; i wyszedł Esaw na pole, aby ułowił zwierzynę i przyniósł. "
Genesis 27:6,"I rzekła Ribka do Jakóba, syna swego, tak: ""Otom słyszała ojca twojego rozmawiającego z Esawem, bratem twoim, mówiąc: "
Genesis 27:7,"Przynieś mi zwierzyny, a przyrządź mi przysmaki, abym jadł, i pobłogosławił cię w obliczu Wiekuistego przed śmiercią moją. "
Genesis 27:8,"A teraz synu mój, posłuchaj głosu mojego w tém, co ci rozkazuję. "
Genesis 27:9,"Zajdźże do trzody, i przynieś mi ztamtąd dwoje koźląt dobrych, a przyrządzę z nich przysmaki dla ojca twego, jak to lubi. "
Genesis 27:10,"I zaniesiesz ojcu twemu, a będzie jadł, aby pobłogosławił cię przed śmiercią swoją."" "
Genesis 27:11,"I rzekł Jakób do Ribki, matki swojej: ""Wszak Esaw, brat mój, człowiek kosmaty, a ja człowiekiem gładkim. "
Genesis 27:12,"Może pomaca mnie ojciec mój, a byłbym w oczach jego jako szalbierz, a przywiódłbym na siebie przekleństwo, a nie błogosławieństwo."" "
Genesis 27:13,"I rzekła doń matka jego: ""Na mnie przekleństwo twoje, synu mój; tylko posłuchaj głosu mojego, a idź, przynieś mi!"" "
Genesis 27:14,"I poszedł, i wziął, i przyniósł matce swojej; i przyrządziła matka jego przysmaki, jak to lubił ojciec jego. "
Genesis 27:15,"I wzięła Ribka szaty Esawa, syna swego starszego, lepsze, będące u niej w domu, i przyodziała Jakóba, syna swego młodszego. "
Genesis 27:16,"A skórkami koźląt obłożyła ręce jego, i gładkość szyi jego. "
Genesis 27:17,"I złożyła przysmaki i chléb, który przygotowała w ręce Jakóba, syna swego. "
Genesis 27:18,"I wszedł do ojca swego, i rzekł: ""Ojcze mój!"" I odpowiedział: ""oto jestem; któżeś ty, synu mój?"" "
Genesis 27:19,"I rzekł Jakób do ojca swego: ""Jam Esaw, pierworodny twój; uczyniłem jakoś mówił mi; powstańże, siądź, a jedz ze zwierzyny mojej, aby pobłogosławiła mnie dusza twoja."" "
Genesis 27:20,"I rzekł Ic'hak do syna swego: ""Jakże tak prędko znalazłeś, synu mój?"" I rzekł: ""Tak już zdarzył Wiekuisty, Bóg twój przedemną."" "
Genesis 27:21,"I rzekł Ic'hak do Jakóba: ""Przystąpże, a pomacam cię, synu mój: czyż to ty syn mój Esaw, czy nie?"" "
Genesis 27:22,"I przystąpił Jakób do Ic'haka, ojca swego, i pomacał go, i rzekł: ""Głos, głosem Jakóba; ale ręce, ręce Esawa!"" "
Genesis 27:23,"I nie poznał go; albowiem były ręce jego jako ręce Esawa, brata jego, kosmate; i pobłogosławił go, "
Genesis 27:24,"I rzekł: ""Tyś to syn mój Esaw?"" i odpowiedział: ""Ja."" "
Genesis 27:25,"I rzekł: ""Podaj mi, abym jadł z łowu syna mojego, żeby błogosławiła cię dusza moja!"" I podał mu, i jadł; przyniósł mu też wina i pił. "
Genesis 27:26,"I rzekł do niego Ic'hak, ojciec jego: ""Przystąpże a pocałuj mnie, synu mój!"" "
Genesis 27:27,"I przystąpił, i ucałował go, a skoro poczuł woń szat jego, pobłogosławił go, i rzekł: ""oto woń syna mojego, jako woń pola, któremu błogosławił Wiekuisty. "
Genesis 27:28,"I tak niechaj da ci Bóg z rosy niebios, i żyzności ziemi, i obfitość zboża i moszczu! "
Genesis 27:29,"Niechaj służą ci ludy, a korzą się tobie plemiona; bądź panem braci twojej, a niech się korzą tobie synowie matki twojej; przeklinający cię niechaj będą przeklęci, a błogosławiący cię, błogosławieni!"" "
Genesis 27:30,"I stało się, gdy skończył Ic'hak błogosławić Jakóbowi, i gdy zaledwie odszedł Jakób z przed oblicza Ic'haka, ojca swego, że przybył Esaw, brat jego, z łowu swojego. "
Genesis 27:31,"I przyrządził i on przysmaki, i przyniósł ojcu swojemu, i rzekł do ojca swojego: ""Niech wstanie ojciec mój, i niech je z łowu syna swego, aby pobłogosławiła mnie dusza twoja."" "
Genesis 27:32,"I rzekł doń Ic'hak, ojciec jego: ""Któżeś ty?"" I odpowiedział: ""Jam syn twój, pierworodny twój, Esaw."" "
Genesis 27:33,"I zatrwożył się Ic'hak trwogą wielką bardzo, i rzekł: ""Któż zatém ten, co ułowił zwierzynę, i przyniósł mi, żem jadł z wszystkiego, zanim przybyłeś, i błogosławiłem mu? A też błogosławionym będzie!"" "
Genesis 27:34,"Gdy usłyszał Esaw słowa ojca swojego, krzyknął krzykiem wielkim, i gorzkim niezmiernie, i rzekł do ojca swojego: ""Pobłogosław i mnie, ojcze mój!"" "
Genesis 27:35,"On zaś rzekł: ""Przyszedł brat twój chytrze, i wziął błogosławieństwo twoje."" "
Genesis 27:36,"I rzekł: ""Czyż nie dla tego nazwano imię jego Jakób! I podszedł mnie już dwukrotnie: pierworodztwo moje odebrał, a oto teraz odebrał i błogosławieństwo moje!"" I rzekł: ""Czyś nie zachował dla mnie błogosławieństwa?"" "
Genesis 27:37,"I odpowiedział Ic'hak, i rzekł do Esawa: ""Oto panem postanowiłem go nad tobą, a wszystkich braci jego oddałem mu za sługi, a o zboże i moszcz upewniłem go, - a tobie, cóż teraz uczynię, synu mój?"" "
Genesis 27:38,"I rzekł Esaw do ojca swojego: ""Czyżbyś błogosławieństwo jedno tylko miał, ojcze mój? Pobłogosław też i mnie, ojcze mój!"" I podniósł Esaw głos swój i zapłakał. "
Genesis 27:39,"I odpowiedział Ic'hak, ojciec jego, i rzekł doń: ""Oto zdala od żyzności ziemi będzie siedlisko twoje, i od rosy niebios z góry. "
Genesis 27:40,"A z miecza twojego będziesz żył, i bratu twojemu będziesz służył. Ale, gdy swobodnie się tułasz, zrzucisz jarzmo jego z karku twojego."" "
Genesis 27:41,"I znienawidził Esaw Jakóba z powodu błogosławieństwa, którém pobłogosławił go ojciec jego; i rzekł Esaw w sercu swojém: ""Przybliżą się dni żałoby po ojcu moim, a wtedy zabiję Jakóba, brata mego!"" "
Genesis 27:42,"I doniesiono Ribce słowa Esawa, syna jej starszego, i posłała i wezwała Jakóba, syna swego młodszego, i rzekła mu: ""Oto Esaw, brat twój, pociesza się tém, że cię zabije. "
Genesis 27:43,"A teraz synu mój, posłuchaj głosu mojego: wstań, uciekaj do Labana, brata mego, do Charanu. "
Genesis 27:44,"I pobądź przy nim czas niejaki, aż uśmierzy się zapalczywość brata twojego. "
Genesis 27:45,"Aż odwróci się gniew brata twojego od ciebie, i zapomni coś uczynił mu; wtedy poszlę i zabiorę cię ztamtąd; czemuż mam być pozbawioną obu was dnia jednego!"" "
Genesis 27:46,"I rzekła Ribka do Ic'haka: ""Obmierzło mi życie z powodu córek Cheta. Jeżeli pojmie Jakób żonę z pomiędzy córek Cheta, jakie są te, z córek tego kraju, pocóż mi życie?"" "
Genesis 28:1,"I wezwał Ic'hak Jakóba, i pobłogosławił go, i przykazał mu, i rzekł do niego: ""Nie pojmiesz żony z pośród córek Kanaanu. "
Genesis 28:2,"Powstań, idź do Paddan-Aram, do domu Bethuela, ojca matki twojej, a pojmij sobie ztamtąd żonę, z pośród córek Labana, brata matki twojej. "
Genesis 28:3,"A Bóg wszechpotężny niechaj błogosławi tobie, i rozpleni cię i rozmnoży cię, aby powstał z ciebie zbór ludów. "
Genesis 28:4,"I niechaj da ci błogosławieństwo Abrahama, tobie i potomstwu twojemu z tobą, abyś posiadł ziemię pobytu twojego, którą oddał Bóg Abrahamowi!"" "
Genesis 28:5,"I wyprawił Ic'hak Jakóba i poszedł do Paddan-Aram do Labana, syna Bethuela Aramejczyka, brata Ribki, matki Jakóba i Esawa. "
Genesis 28:6,"A widząc Esaw, że pobłogosławił Ic'hak Jakóba, i że go wysłał do Paddan-Aram, aby pojął sobie ztamtąd żonę, i że pobłogosławiwszy go, przykazał mu mówiąc: Nie pojmiesz żony z pośród cór Kanaanu, -  "
Genesis 28:7,"I że usłuchał Jakób ojca swojego, i matkę swoję, i poszedł do Paddan-Aram, -  "
Genesis 28:8,"Widząc też Esaw, że nie mają upodobania córki Kanaanu w oczach Ic'haka, ojca jego: "
Genesis 28:9,"Poszedł tedy Esaw do Iszmaela, i pojął sobie Machalatę, córkę Iszmaela, syna Abrahama, siostrę Nebajota, oprócz żon swoich, za żonę. "
Genesis 28:10,"I wyruszył Jakób z Beer-Szeba, i udał się do Charanu. "
Genesis 28:11,"I natrafił na pewne miejsce, i przenocował tam, gdyż zaszło było słońce; i wziął jeden z kamieni tego miejsca, i umieścił go w głowach swoich, i położył się na tém miejscu. "
Genesis 28:12,"I śniło mu się, a oto drabina postawiona na ziemi, a wierzch jej sięgał nieba, a oto aniołowie Boży wstępują i zstępują po niej. "
Genesis 28:13,"A oto Wiekuisty stanął przy nim i rzekł: ""Jam Wiekuisty, Bóg Abrahama, ojca twojego, i Bóg Ic'haka! Ziemia na której leżysz, tobie oddam ją, i potomstwu twojemu. "
Genesis 28:14,"I będzie potomstwo twoje, jako proch ziemi, i rozprzestrzenisz się ku zachodowi, i ku wschodowi, i ku północy, i ku południowi; a błogosławić się będą tobą wszystkie plemiona ziemi i potomstwem twojém. "
Genesis 28:15,"A oto, Ja z tobą, i strzedz cię będę, gdziekolwiek pójdziesz, i przywrócę cię do ziemi tej; gdyż nie opuszczę cię, aż spełnię to, com przyrzekł tobie."" "
Genesis 28:16,"I przebudził się Jakób ze snu swojego, i rzekł: ""Zaprawdę, jest Wiekuisty na miejscu tém, a jam nie wiedział!"" "
Genesis 28:17,"I uląkł się i rzekł: ""Jak groźném miejsce to! nic to innego, a tylko dom Boży; to brama niebios!"" "
Genesis 28:18,"I wstał Jakób rano, i wziął kamień, który był położył w głowach swoich, i postawił go jako pomnik, i rozlał olej na wierzch jego. "
Genesis 28:19,I nazwał imię miejsca tego Beth-El; wszakże było Luz imię miasta tego przedtém. 
Genesis 28:20,"I ślubował Jakób ślub, i rzekł: ""Jeżeli będzie Bóg ze mną, a strzedz mnie będzie na drodze tej, którą idę, i da mi chléb na pokarm i suknię na odzienie, "
Genesis 28:21,A powrócę w pokoju do domu ojca mojego: to będzie Wiekuisty Bogiem moim. 
Genesis 28:22,"A kamień ten, który postawiłem jako pomnik, będzie domem Bożym; a z wszystkiego co mi dasz, dziesięcinę zaofiaruję Tobie."" "
Genesis 29:1,"I powstał Jakób, i poszedł do ziemi synów Wschodu. "
Genesis 29:2,"I spojrzał, a oto studnia na polu, a tam trzy stada owiec rozłożone przy niej, bo ze studni tej zwykle pojono stada; a kamień był ogromny nad otworem studni. "
Genesis 29:3,"A gdy zgromadzone tam były wszystkie stada, stoczyli kamień z nad otworu studni, i napoili trzody, i złożyli napowrót kamień nad otwór studni, na miejsce swoje. "
Genesis 29:4,"I rzekł do nich Jakób: ""Bracia moi, zkąd wy?"" I odpowiedzieli: ""Z Charanu jesteśmy."" "
Genesis 29:5,"I rzekł do nich: ""Czy znacie Labana, syna Nachora?"" I odpowiedzieli: ""Znamy."" "
Genesis 29:6,"I rzekł do nich: ""Czy dobrze się miewa?"" I odpowiedzieli: ""Dobrze; a oto Rachel, córka jego, nadchodzi z trzodą!"" "
Genesis 29:7,"I rzekł: ""Wszak jeszcze dnia dosyć, nie czas zapędzać stada; napójcież trzodę, a idźcie popaść."" "
Genesis 29:8,"I odpowiedzieli: ""Nie możemy, póki zgromadzone nie będą wszystkie trzody, i nie stoczą kamienia z nad otworu studni, a wtedy napoim trzodę."" "
Genesis 29:9,"Jeszcze rozmawiał z nimi, - a Rachel nadeszła z trzodą ojca swego, bo pasterką była. "
Genesis 29:10,"I stało się, gdy ujrzał Jakób Rachelę, córkę Labana, brata matki swojej, i trzodę Labana, brata matki swojej, że przystąpił Jakób, i stoczył kamień z nad otworu studni, i napoił trzodę Labana, brata matki swojej. "
Genesis 29:11,"I ucałował Jakób Rachelę, i podniósł głos swój, i zapłakał. "
Genesis 29:12,"I oznajmił Jakób Racheli, że jest siostrzeńcem ojca jej, i że jest synem Ribki; i pobiegła, i opowiedziała to ojcu swojemu. "
Genesis 29:13,"I stało się, gdy usłyszał Laban wiadomość o Jakóbie, synu siostry swojej, pobiegł na spotkanie jego, i uścisnął go, i ucałował go, i wprowadził go do domu swojego; a wtedy opowiedział Labanowi o wszystkiém tém. "
Genesis 29:14,"I rzekł do niego Laban: ""Wszak kością i ciałem mojém ty!"" I zamieszkał u niego przez miesiąc czasu. "
Genesis 29:15,"Wtedy rzekł Laban do Jakóba: ""Czyż dla tego, żeś bratem moim, masz mi służyć darmo? Powiedzże mi jakie ma być wynagrodzenie twoje?"" "
Genesis 29:16,"A miał Laban dwie córki; imię starszej: Lea, a imię młodszej: Rachel. "
Genesis 29:17,A oczy Lei były mdłe; Rachel zaś była pięknej postawy i pięknego wejrzenia. 
Genesis 29:18,"I pokochał Jakób Rachelę, i rzekł: ""Będę ci służył siedm lat o Rachelę, córkę twoję młodszą."" "
Genesis 29:19,"I rzekł Laban: ""Lepiej, że dam ją tobie, niżbym miał oddać ją mężowi innemu; pozostań u mnie."" "
Genesis 29:20,I tak służył Jakób o Rachelę siedm lat; a zdawały się w oczach jego jako dni kilka w miłości jego ku niej. 
Genesis 29:21,"I rzekł Jakób do Labana: ""Daj mi żonę moję, bo spełniony czas mój, a pójdę do niej."" "
Genesis 29:22,"I zgromadził Laban wszystkich ludzi miejscowych, i wyprawił ucztę. "
Genesis 29:23,"I było wieczorem, wziął Leę, córkę swoję, i wprowadził ją do niego; i poszedł do niej. "
Genesis 29:24,"A dał jej Laban Zylpę, służebnicę swoję, - Lei córce swej, za służebnicę. "
Genesis 29:25,"I okazało się z rana, a oto była - Lea! I rzekł do Labana: ""Cóżeś mi to uczynił? Alboż nie o Rachelę służyłem tobie, - i dla czegoż mnie oszukałeś?"" "
Genesis 29:26,"I rzekł Laban: ""Nie zwykło się tak czynić w miejscu naszém, aby wydawać młodszą przed starszą. "
Genesis 29:27,"Dopełnij tydzień tej, a damy ci i tę drugą, za służbę, którą pełnić będziesz u mnie jeszcze siedm lat innych. "
Genesis 29:28,"I uczynił Jakób tak, i dopełnił tydzień tej; i dał mu Rachelę, córkę swoję, za żonę. "
Genesis 29:29,"I dał Laban Racheli, córce swojej, Bilhę, sługę swoję, za służebnicę. "
Genesis 29:30,"I poszedł też do Racheli, i kochał Rachelę bardziej, niż Leę; i służył u niego jeszcze siedm lat innych. "
Genesis 29:31,"A widząc Wiekuisty, że nienawidzona Lea, otworzył łono jej; Rachel zaś była niepłodną. "
Genesis 29:32,"I poczęła Lea, i urodziła syna, i nazwała imię jego: Reuben, bo rzekła: ""Wejrzał Wiekuisty na niedolę moję, gdyż teraz pokocha mnie mąż mój."" "
Genesis 29:33,"I poczęła znowu, i urodziła syna, i rzekła: ""Ponieważ usłyszał Wiekuisty, że nienawidzoną byłam, dał mi i tego;"" i nazwała imię jego: Szymeon. "
Genesis 29:34,"I poczęła znowu, i urodziła syna, i rzekła: ""Oto tym razem przylgnie mąż mój do mnie, gdyż urodziłam mu trzech synów;"" przeto nazwano imię jego Lewi. "
Genesis 29:35,"I poczęła jeszcze, i urodziła syna, i rzekła: ""Tym razem sławić będę Wiekuistego;"" przeto nazwała imię jego: Jehuda. I przestała rodzić. "
Genesis 30:1,"I widziała Rachel, że nie rodziła Jakóbowi, - i zazdrościła Rachel siostrze swojej, i rzekła do Jakóba: ""Daj mi dzieci; a jeżeli nie, umrę!"" "
Genesis 30:2,"I wspłonął gniew Jakóba na Rachelę, i rzekł: ""Alboż ja na miejscu Boga, który odmówił ci płodu żywota?"" "
Genesis 30:3,"I rzekła: ""Oto służebnica moja Bilha, pójdź do niej, aby urodziła na kolanach moich, a zbudowaną była i ja od niej!"" "
Genesis 30:4,"I dała mu Bilhę, służebnicę swoję, za żonę; i poszedł do niej Jakób. "
Genesis 30:5,"I poczęła Bilha, i urodziła Jakóbowi syna. "
Genesis 30:6,"I rzekła Rachel: ""Osądził mnie Bóg i usłyszał głos mój, i dał mi syna;"" przeto nazwała imię jego: Dan. "
Genesis 30:7,"I poczęła znowu, i urodziła Bilha, służebnica Racheli, syna drugiego Jakóbowi. "
Genesis 30:8,"I rzekła Rachel: ""Zapasy potężnymi pasowałam się z siostrą moją, a przemogłam;"" i nazwała imię jego: Naftali. "
Genesis 30:9,"A widząc Lea, że przestała rodzić, wzięła Zylpę służebnicę swoję, i dała ją Jakóbowi za żonę. "
Genesis 30:10,"I urodziła Zylpa, służebnica Lei, Jakóbowi syna. "
Genesis 30:11,"I rzekła Lea: ""Przyszło szczęście!"" I nazwała imię jego: Gad. "
Genesis 30:12,"I urodziła Zylpa, służebnica Lei, syna drugiego Jakóbowi. "
Genesis 30:13,"I rzekła Lea: ""Na szczęście moje! bo szczęśliwą nazywać mnie będą niewiasty."" I nazwała imię jego: Aszer. "
Genesis 30:14,"I wyszedł Reuben w czasie sprzętu pszenicy, i znalazł pokrzyki na polu, i przyniósł je Lei, matce swojej; i rzekła Rachel do Lei: ""Dajże mi pokrzyków syna twego."" "
Genesis 30:15,"A rzekła do niej: ""Czyż mało, żeś wzięła męża mojego, że chcesz wziąć i pokrzyki syna mego?"" I rzekła Rachel: ""Niechajże śpi z tobą tej nocy za pokrzyki syna twego."" "
Genesis 30:16,"A gdy przyszedł Jakób z pola wieczorem, wyszła Lea naprzeciw niego, i rzekła: ""Do mnie zajdziesz, gdyż najęłam cię za pokrzyki syna mego;"" I spał z nią onej nocy. "
Genesis 30:17,"I wysłuchał Bóg Leę, i poczęła, i urodziła Jakóbowi syna piątego. "
Genesis 30:18,"I rzekła Lea: ""Dał mi Bóg wynagrodzenie, iż oddałam służebnicę moję mężowi mojemu."" I nazwała imię jego Issachar. "
Genesis 30:19,"I poczęła znowu Lea, i urodziła syna szóstego Jakóbowi. "
Genesis 30:20,"I rzekła Lea: ""Udarował mnie Bóg darem pięknym, tym razem przytuli mnie do siebie mąż mój, gdyż urodziłam mu sześciu synów!"" I nazwała imię jego: Zebulun. "
Genesis 30:21,"A następnie urodziła córkę, i nazwała imię jej: Dina. "
Genesis 30:22,"I wspomniał Bóg na Rachelę, i wysłuchał ją Bóg, i otworzył łono jej. "
Genesis 30:23,"I poczęła, i urodziła syna, i rzekła: ""Zdjął Bóg hańbę moję!"" "
Genesis 30:24,"I nazwała imię jego: Josef, mówiąc: ""Oby dodał mi Wiekuisty syna drugiego."" "
Genesis 30:25,"A gdy urodziła Rachel Josefa, rzekł Jakób do Labana: ""Puść mnie, abym wrócił do miejsca mojego, i do ziemi mojej. "
Genesis 30:26,"Daj mi żony i dzieci moje, za które ci służyłem, a pójdę; gdyż znasz służbę moję, jaką ci służyłem."" "
Genesis 30:27,"I rzekł do niego Laban: ""Gdybym też znalazł łaskę w oczach twoich! Mam dobrą wróżbę... a błogosławił mi Wiekuisty gwoli tobie."" "
Genesis 30:28,"I rzekł: ""Oznacz mi wynagrodzenie twoje, a dam ci."" "
Genesis 30:29,"I rzekł do niego: ""Tobie wiadomo, jakom ci służył, i czém się stał dobytek twój przy mnie. "
Genesis 30:30,"Bo nieliczném było, coś miał przedemną, a rozmnożyło się w mnóstwo, i błogosławił ci Wiekuisty z przyjściem mojém; a teraz, kiedyż popracować i mnie dla domu mojego?"" "
Genesis 30:31,"I rzekł: ""Cóż ci mam dać?"" I odpowiedział Jakób: ""Nie dasz mi nic, skoro uczynisz mi rzecz tę; wtedy znowu będę pasł trzodę twoję, i strzegł: "
Genesis 30:32,"Przejdę całą trzodę twoję dzisiaj, i oddzielę z niej każde jagnię nakrapiane i pstre; a każde jagnię płowe między owcami, a pstre i nakrapiane między kozami, niechaj będzie wynagrodzeniem mojém. "
Genesis 30:33,"I świadczyć będzie za mną prawość moja w dzień przyszły, gdy przyjdziesz, by mieć wynagrodzenie moje przed sobą: wszystko, coby nie było nakrapianém i pstrém między kozami, a płowém między owcami, kradzioném to będzie przy mnie."" "
Genesis 30:34,"I rzekł Laban: ""Oto niechaj będzie podług słów twoich!"" "
Genesis 30:35,"I oddzielił dnia tegoż kozły pręgowate i pstre, i wszystkie kozy nakrapiane i pstre, wszystko, na czém coś białego było, i wszystko płowe między owcami, - i oddał w ręce synów swoich. "
Genesis 30:36,I naznaczył odległość trzech dni drogi między sobą a Jakóbem; a Jakób pasał trzodę Labana pozostałą. 
Genesis 30:37,"I nabrał sobie Jakób prętów topoli białej, świeżych, i migdałowych i jaworowych, i ostrugał na nich pasy białe, odsłaniając białość, która na prętach była. "
Genesis 30:38,"I postawił pręty, które ostrugał, u żłobów, u koryt wody, gdzie przychodzą trzody pić, przed trzody, a gdzie grzały się, przychodząc pić. "
Genesis 30:39,"I grzały się trzody wobec prętów, i rodziły trzody, pręgowate, nakrapiane i pstre. "
Genesis 30:40,"A jagnięta te oddzielił Jakób, i ustawiał trzody wejrzeniem ku pręgowatym i wszelkim płowym w trzodach Labana, i trzymał sobie stada osobno, a nie przyłączał ich do trzód Labana. "
Genesis 30:41,"I bywało ile razy grzały się owce silne, ustawiał Jakób pręty przed oczy trzody u koryt, aby się rozgrzewały wobec prętów. "
Genesis 30:42,"Ale gdy owce słabe były, nie ustawiał ich; i tak zostały słabe dla Labana, a silne dla Jakóba. "
Genesis 30:43,"I wzmógł się mąż ów bardzo a bardzo, i miał trzody liczne, i służebnice, i sługi, i wielbłądy i osły. "
Genesis 31:1,"I usłyszał słowa synów Labana mówiących: ""Zabrał Jakób wszystko, co miał ojciec nasz, i z mienia ojca naszego utworzył sobie całe to bogactwo."" "
Genesis 31:2,"Widział też Jakób oblicze Labana, a oto - nie był dlań jak wczoraj i onegdaj. "
Genesis 31:3,"I rzekł Wiekuisty do Jakóba: ""Wróć do ziemi ojców twoich, i do miejsca urodzenia twego, - a będę z tobą!"" "
Genesis 31:4,"I posłał Jakób, i wezwał Rachelę i Leę na pole do trzody swojej, "
Genesis 31:5,"I rzekł do nich: ""Widzę ja po obliczu ojca waszego, iż nie jest dla mnie jak wczoraj i onegdaj; ale Bóg ojca mojego był ze mną. "
Genesis 31:6,"Wy też same wiecie, że z całych sił moich służyłem ojcu waszemu. "
Genesis 31:7,"A ojciec wasz urągał mi, i zmieniał wynagrodzenie moje po dziesięćkroć; ale nie dozwolił mu Bóg szkodzić mi. "
Genesis 31:8,"Gdy tak mówił: Nakrapiane będą wynagrodzeniem twojém, rodziły tedy wszystkie trzody nakrapiane; gdy zaś tak mówił: Pręgowate będą wynagrodzeniem twojém, - rodziły tedy wszystkie trzody pręgowate. "
Genesis 31:9,"I oddzielił Bóg z dobytku ojca waszego, a oddał mnie. "
Genesis 31:10,"Stało się bowiem podczas grzania się trzody, żem podniósł oczy swe, i widziałem we śnie, a oto barany, pokrywające trzodę, były pręgowate, nakrapiane i pstre. "
Genesis 31:11,"I rzekł do mnie anioł Boży we śnie: ""Jakóbie!"" A rzekłem: Oto jestem. "
Genesis 31:12,"I rzekł: ""Podnieśże oczy twe, a obacz: wszystkie barany, pokrywające trzodę, pręgowate są, nakrapiane i pstre; gdyż widziałem wszystko, co Laban czyni tobie. "
Genesis 31:13,"Jam Bóg Bet-Ela, gdzie namaściłeś pomnik, gdzie ślubowałeś mi ślub; teraz powstań, wyjdź z ziemi tej, a wróć do ziemi rodzinnej twojej!"" "
Genesis 31:14,"I odpowiedziały Rachel i Lea, i rzekły do niego: ""Alboż mamy jeszcze udział i dziedzictwo w domu ojca naszego? "
Genesis 31:15,"Alboż nie jako obce poczytane byłyśmy u niego, skoro sprzedał nas, a spożył także i pieniądze nasze? "
Genesis 31:16,"Zaprawdę, całe bogactwo, które oddzielił Bóg od ojca naszego, naszém jest i synów naszych. A teraz wszystko, co rozkazał Bóg tobie, uczyń!"" "
Genesis 31:17,"Powstał tedy Jakób, i wsadził synów swoich, i żony swe na wielbłądy. "
Genesis 31:18,"I uprowadził wszystkie stada swoje, i cały dorobek swój, którego się dorobił, - dobytek własny swój, który nabył w Paddan-Aram, - aby wrócić do Ic'haka, ojca swojego, do ziemi Kanaan. "
Genesis 31:19,"Laban zaś poszedł był strzydz owce swoje, i ukradła Rachel bożki ojca swego. "
Genesis 31:20,"A Jakób wkradł się w zaufanie u Labana, Aramejczyka, nie dając mu miarkować, że uchodzi. "
Genesis 31:21,"I tak uszedł on, i wszystko co doń należało, i wybrał się i przeprawił się przez rzekę, i zwrócił oblicze swoje ku górze Gilead. "
Genesis 31:22,"I doniesiono Labanowi dnia trzeciego, iż uszedł Jakób. "
Genesis 31:23,"Zabrał wtedy krewnych swoich z sobą, i ścigał za nim siedm dni drogi, i doścignął go u góry Gilead. "
Genesis 31:24,"I przyszedł Bóg do Labana, Aramejczyka, we śnie nocy i rzekł do niego: ""Strzeż się, abyś się nie rozmówił z Jakóbem, ani w dobrém ani w złém!"" "
Genesis 31:25,I tak doścignął Laban Jakóba; a Jakób rozbił był namiot swój na górze; Laban zaś rozbił go z krewnymi swoimi przy górze Gilead. 
Genesis 31:26,"I rzekł Laban do Jakóba: ""Cóżeś uczynił, żeś podszedł mnie, a uprowadził córki moje jako branki wojenne? "
Genesis 31:27,"Czemu potajemnie uciekłeś, a wykradłeś się odemnie, i nie mówiłeś mi nic, abym mógł puścić cię z radością i pieśniami, z bębnami i z cytrami? "
Genesis 31:28,Ani dozwoliłeś mi ucałować wnuki moje i córki moje? Otóż nierozsądnie postąpiłeś. 
Genesis 31:29,"Jest w mocy mojej czynić wam źle, ale Bóg ojca waszego wczorajszej nocy rzekł do mnie, mówiąc: Strzeż się, abyś się nie rozmówił z Jakóbem ani w dobrém ani w złém. "
Genesis 31:30,"I tak poszedłeś sobie, boś tęsknił bardzo za domem ojca twojego; ale czemu skradłeś bogi moje?"" "
Genesis 31:31,"I odpowiedział Jakób, i rzekł do Labana: ""Bo obawiałem się, bo sądziłem, że może wydrzesz mi córki twoje. "
Genesis 31:32,"Ten zaś, u którego znajdziesz bogi twoje, żyć nie będzie; wobec krewnych naszych rozpoznawaj, co jest u mnie, i zabierz sobie!"" A nie wiedział Jakób, iż Rachel je skradła. "
Genesis 31:33,"I wszedł Laban do namiotu Jakóba, i do namiotu Lei, i do namiotu dwu służebnic, ale nie znalazł; i wyszedł z namiotu Lei, i wszedł do namiotu Racheli. "
Genesis 31:34,"A Rachel wzięła bożki, i włożyła je pod siodło wielbłąda, i usiadła na nich; i przerzucił Laban cały namiot, ale nie znalazł. "
Genesis 31:35,"I rzekła do ojca swojego: ""Niechaj się nie gniewa pan mój, że nie mogę powstać przed tobą; bo właściwość kobiet mam."" I tak szukał, a nie znalazł bożków. "
Genesis 31:36,"I rozgniewał się Jakób i złajał Labana; i zaczął Jakób i rzekł do Labana: ""Jakiż występek mój, i jakiż grzech mój, że ścigałeś mnie? "
Genesis 31:37,"Gdyś przerzucił wszystkie sprzęty moje, cóżeś znalazł ze wszystkich sprzętów domu twojego? Połóż tu przed bracią moją i bracią twoją, a niech roztrzygną między nami dwoma. "
Genesis 31:38,"Oto dwadzieścia lat ja u ciebie; owce twoje i kozy twoje nie roniły, a baranów trzody twojej nie jadałem. "
Genesis 31:39,"Rozszarpanego nie przynosiłem tobie; jam za nie odpowiadał; z ręki mojej poszukiwałeś go, czy skradzione było dniem, czy skradzione nocą. "
Genesis 31:40,"Bywało we dnie pożerał mnie upał, a mróz w nocy, i odbiegał sen od oczu moich. "
Genesis 31:41,"Takie to moje dwadzieścia lat w domu twoim. Służyłem ci czternaście lat za dwie córki twoje, a sześć lat za trzodę twoję; a odmieniałeś wynagrodzenie moje po dziesięćkroć. "
Genesis 31:42,"Gdyby Bóg ojca mojego, Bóg Abrahama i Bojaźń Ic'haka, nie był ze mną, tobyś teraz z niczém mnie puścił. Nędzę moję i pracę rąk moich widział Bóg i rozstrzygnął wczoraj!"" "
Genesis 31:43,"I odpowiedział Laban, i rzekł do Jakóba: ""Córki - córki to moje, a synowie - synowie to moi, a trzoda, - trzoda to moja, a wszystko, co widzisz, mojém to; ale córkom moim, cóż uczynię im dzisiaj, albo synom ich, których urodziły? "
Genesis 31:44,"A teraz pójdź, a zawrzemy przymierze ja i ty; a niechaj będzie to świadectwem między mną a tobą."" "
Genesis 31:45,I wziął Jakób kamień i postawił go jako pomnik. 
Genesis 31:46,"I rzekł Jakób do braci swojej: ""Nazbierajcie kamieni!"" I wzięli kamienie, i zrobili kopiec i jedli tam na kopcu. "
Genesis 31:47,"I nazwał go Laban: Jegar-Sahadutha, a Jakób nazwał go: Galed. "
Genesis 31:48,"I rzekł Laban: ""Kopiec ten świadkiem między mną a tobą dzisiaj!"" Przeto nazwano imię jego: Galed. "
Genesis 31:49,"Micpą zaś, ponieważ mówił: ""Niechaj wejrzy Wiekuisty między mną a tobą, gdy rozstaniem się jeden z drugim! "
Genesis 31:50,"Jeżelibyś dręczył córki moje, albo brał żony prócz córek moich: to choć nie ma człowieka między nami, ale patrz, Bóg świadkiem między mną a tobą!"" "
Genesis 31:51,"I rzekł Laban do Jakóba: ""Oto kopiec ten i oto pomnik, który postawiłem między mną a tobą; "
Genesis 31:52,"Świadkiem kopiec ten, i świadkiem ten pomnik, że ja nie przejdę do ciebie mimo kopca tego, ani ty nie przejdziesz do mnie mimo kopca tego i mimo pomnika tego, na złe. "
Genesis 31:53,"Bóg Abrahama, i Bóg Nachora, niechaj rozsądzą między nami, - bogi ojców ich!"" I przysiągł Jakób na Bojaźń ojca swojego, Ic'haka. "
Genesis 31:54,"I zarznął Jakób ofiary na górze, i zaprosił brać swoję, aby spożyli chléb; i spożyli chléb, i przenocowali na górze. "
Genesis 31:55,"I wstał Laban z rana, i ucałował synów swoich i córki swoje, i pobłogosławił ich, i poszedł; i wrócił Laban do miejsca swojego. "
Genesis 32:1,"I Jakób też poszedł drogą swoją, i spotkali go aniołowie Boga. "
Genesis 32:2,"I rzekł Jakób gdy ich spostrzegł: ""Obóz to Boży!"" i nazwał imię miejsca tego: Machnaim. "
Genesis 32:3,"I wysłał Jakób posłańców przed sobą do Esawa, brata swego, do ziemi Seir, do dziedziny Edomu. "
Genesis 32:4,"I rozkazał im, i rzekł: ""Tak powiecie panu mojemu, Esawowi: tak rzecze sługa twój Jakób: u Labana gościłem, i bawiłem dotąd. "
Genesis 32:5,"Ale nagromadziły się u mnie woły i osły, trzody, sługi i służebnice; a posyłam oznajmić to panu mojemu, by znaleźć łaskę w oczach twoich."" "
Genesis 32:6,"I wrócili wysłańcy do Jakóba i rzekli: ""Przybyliśmy do brata twojego, do Esawa, a on również idzie na spotkanie twoje, a czterysta ludzi z nim."" "
Genesis 32:7,"I uląkł się Jakób bardzo, i strwożył się; i rozdzielił ludzi, którzy z nim byli, i trzody, i bydło, i wielbłądy, na dwa hufce. "
Genesis 32:8,"I rzekł: ""Jeżeliby napadł Esaw na jeden hufiec, a poraził go, wtedy hufiec pozostały ocaleje."" "
Genesis 32:9,"I rzekł Jakób: ""Boże ojca mojego Abrahama, i Boże ojca mojego Ic'haka, Wiekuisty, któryś rzekł do mnie: wróć do ziemi twojej i do ojczyzny twojej a uszczęśliwię cię. "
Genesis 32:10,"Niegodny jestem wszystkich łask i wszelkiego dotrwania, któreś wyświadczył słudze twojemu; gdyż o kiju swoim przeprawiłem się przez Jarden ten, a teraz stanowię dwa hufce. "
Genesis 32:11,"Ocal mnie téż z ręki brata mojego, z ręki Esawa!... gdyż obawiam się go, aby nie przyszedł, i nie pobił mnie, matki wraz z dziećmi. "
Genesis 32:12,"A Tyś rzekł: Dobrze świadczyć ci będę, i uczynię ród twój jako piasek morski, którego się nie zliczy dla mnóstwa."" "
Genesis 32:13,"I przenocował tam tejże nocy, i wziął z tego, co miał pod ręką swoją, jako podarek dla Esawa, brata swego, "
Genesis 32:14,"Kóz dwieście, i kozłów dwadzieścia; owiec dwieście, i baranów dwadzieścia, "
Genesis 32:15,Wielbłądzic dojnych wraz ze źrebiętami ich trzydzieści; krów czterdzieści i wołów dziesięć; oślic dwadzieścia i ośląt dziesięć. 
Genesis 32:16,"I oddał w ręce sług swoich, każde stado z osobna, i rzekł do sług swoich: ""Postępujcie przedemną, a przestrzeń zostawiajcie między stadem a stadem."" "
Genesis 32:17,"I polecił pierwszemu mówiąc: ""Jeżeli spotka cię Esaw, brat mój, a zapyta się ciebie i powie: Czyj ty, i dokąd idziesz, a czyje te przed tobą? "
Genesis 32:18,"Tedy odpowiesz: sługi twojego Jakóba; podarunek to posłany panu mojemu Esawowi; a oto i on sam za nami."" "
Genesis 32:19,"I polecił téż i drugiemu i trzeciemu, i wszystkim, którzy szli za stadami mówiąc: ""Słowy temi przemówicie do Esawa, gdy go spotkacie, "
Genesis 32:20,"I powiecie: ""Oto téż i sługa twój Jakób za nami."" Rzekł bowiem: ""Przebłagam oblicze jego podarkiem, który idzie przedemną, a następnie obaczę oblicze jego, może przyjmie mnie łaskawie."" "
Genesis 32:21,I przeciągnął podarek przed obliczem jego; sam zaś nocował onej nocy w taborze. 
Genesis 32:22,"I wstał tejże nocy, i zabrał obie żony swoje i obie służebnice swoje, i jedenaścioro dzieci swoich, i przeprawił się przez bród Jabboka. "
Genesis 32:23,"I wziął je, i przesadził je przez ten potok, i przeprawił téż wszystko, co posiadał. "
Genesis 32:24,"I został Jakób sam jeden, i pasował się ktoś z nim aż do wzejścia jutrzenki; "
Genesis 32:25,"A widział, że nie podoła mu, - a dotknął był stawu biodra jego, i zwichnął się staw biodra Jakóba podczas pasowania się z nim, -  "
Genesis 32:26,"I rzekł: ""Puść mnie, bo wzeszła jutrzenka!"" I odpowiedział: ""Nie puszczę cię, póki nie pobłogosławisz mnie!"" "
Genesis 32:27,"I rzekł do niego: ""Jakie imię twoje?"" I odpowiedział: ""Jakób."" "
Genesis 32:28,"I rzekł: ""Nie Jakób będzie nazywane odtąd imię twoje, ale Israel; gdyż walczyłeś z istotą boską i z ludźmi, i przemogłeś."" "
Genesis 32:29,"I zapytał Jakób i rzekł: ""Powiedz mi téż imię twoje!"" I odpowiedział: ""Czemu to pytasz o imię moje?"" I błogosławił mu tamże. "
Genesis 32:30,"I nazwał Jakób imię miejscowości tej: Peniel: ""gdyż widziałem bóstwo twarzą w twarz, a ocalała dusza moja."" "
Genesis 32:31,"I wzeszło mu słońce, gdy minął Peniel; ale chromał on na biodro swoje. "
Genesis 32:32,"Przeto nie jadają synowie Israela żyły skurczonej, co na stawie biodra, po dziś dzień, ponieważ dotknął na stawie biodra Jakóba żyły skurczonej. "
Genesis 33:1,"I podniósł Jakób oczy swoje, i spojrzał, a oto Esaw nadciąga, a z nim czterysta ludzi. I rozdzielił Jakób dzieci między Leę, Rachelę i dwie służebnice. "
Genesis 33:2,"I umieścił służebnice i dzieci ich na przedzie, a Leę i dzieci jej w tyle; Rachelę zaś i Josefa na ostatku. "
Genesis 33:3,"A sam szedł przed niemi, i kłaniał się ku ziemi siedm razy, zanim przystąpił do brata swojego. "
Genesis 33:4,"I pobiegł Esaw naprzeciw niemu, i objął go, i padł na szyję jego, i ucałował go; i płakali. "
Genesis 33:5,"I podniósł oczy swe i spostrzegł kobiety i dzieci, i rzekł: ""Czyjeż te przy tobie?"" I odpowiedział: ""To dzieci, któremi obdarzył Bóg sługę twojego."" "
Genesis 33:6,"I przystąpiły służebnice, one i dzieci ich, i pokłoniły się. "
Genesis 33:7,"Przystąpiła téż Lea i dzieci jej, i pokłoniły się; a nareszcie przystąpił Josef i Rachel, i pokłonili się. "
Genesis 33:8,"I rzekł: ""Na cóż ci cały ten tabor, który spotkałem?"" I odpowiedział: ""Aby znaleźć łaskę w oczach pana mojego."" "
Genesis 33:9,"I rzekł Esaw: ""Posiadam ja dosyć, bracie mój; niechaj pozostanie twojém, co twoje!"" "
Genesis 33:10,"I rzekł Jakób: ""Nie, proszę; jeżelim téż znalazł łaskę w oczach twoich, przyjmiesz podarunek mój z ręki mojej; gdyż oto ujrzałem oblicze twoje, jak gdyby się ujrzało oblicze anioła, a przyjąłeś mnie przychylnie! "
Genesis 33:11,"Przyjmijże dar mój, który złożonym ci został; gdyż obdarzył mnie Bóg, a mam wszystko!"" I nalegał nań, i przyjął. "
Genesis 33:12,"I rzekł: ""Zabierzmy się a idźmy; a ja pójdę przy tobie."" "
Genesis 33:13,"I odpowiedział mu: ""Panu memu wiadomo, że dzieci wątłe są, a trzody i bydło dojne u mnie; a jeżeli je popędzą dzień jeden, wymrze cała trzoda. "
Genesis 33:14,"Niechajże pójdzie pan mój przed sługą swoim, a ja postępować będę powoli, jako nadąży bydło, które przedemną, i jako nadążą dzieci, póki nie dojdę do pana mojego do Seiru. "
Genesis 33:15,"I rzekł Esaw: ""Niechaj tedy pozostawię przy tobie kilku ludzi, którzy przy mnie są."" I rzekł: ""Po co to? - Obym tylko znalazł łaskę w oczach pana mojego!"" "
Genesis 33:16,I tak wrócił dnia tegoż Esaw drogą swą do Seiru. 
Genesis 33:17,"A Jakób wyruszył do Sukoth, i zbudował sobie dom, a dla stad swoich wystawił szałasy; przeto nazwano imię miejscowości tej: Sukoth. "
Genesis 33:18,"I przybył Jakób szczęśliwie do miasta Szechem, co w ziemi Kanaan, po powrocie z Paddan-Aram, i rozłożył się przed miastem. "
Genesis 33:19,"I nabył kawał pola, na którém rozbił namiot swój, od synów Chamora, ojca Szechema, za sto kesytów. "
Genesis 33:20,"I postawił tam ofiarnicę, i nazwał ją: moc Boga Israela. "
Genesis 34:1,"I wyszła Dina, córka Lei, którą urodziła była Jakóbowi, aby rozejrzeć się między dziewicami owej ziemi. "
Genesis 34:2,"I ujrzał ją Szechem, syn Chamora, Chiwejczyka, księcia owej ziemi, i porwał ją, i położył się przy niej, i zgwałcił ją. "
Genesis 34:3,"I przylgnęła dusza jego do Diny, córki Jakóba, i pokochał tę dziewicę, i przemawiał do serca dziewicy. "
Genesis 34:4,"I rzekł Szechem do Chamora, ojca swojego, mówiąc: ""Weź mi dziewczę to za żonę!"" "
Genesis 34:5,"A Jakób usłyszał, że zhańbił Dinę, córkę jego; gdy jednak synowie jego byli z bydłem jego na polu, zamilczał Jakób aż do ich przybycia. "
Genesis 34:6,"Tedy wyszedł Chamor, ojciec Szechema, do Jakóba, aby rozmówić się z nim. "
Genesis 34:7,"A synowie Jakóba przyszli z pola, usłyszawszy o tém; i zasmucili się mężowie ci, i gniewało ich bardzo, że bezeceństwo spełnił w Israelu, leżąc przy córce Jakóba; a tak się nie czyni. "
Genesis 34:8,"I mówił Chamor z nimi w te słowa: ""Szechem, syn mój, - zapragnęła dusza jego córki waszej; dajcież mu ją za żonę. "
Genesis 34:9,"A spowinowaćcie się z nami: córki wasze oddacie nam, a córki nasze weźmiecie sobie. "
Genesis 34:10,"A z nami zamieszkacie; a ziemia stanie otworem przed wami; osiądźcie i zawiążcie stosunki w niej, i utwierdzajcie się na niej."" "
Genesis 34:11,"I rzekł Szechem do ojca i do braci jej: ""Obym tylko znalazł łaskę w oczach waszych, a cokolwiek mi powiecie, dam. "
Genesis 34:12,"Nałóżcie na mnie największe wiano i dary, a dam, ile naznaczycie mi: - tylko dajcie mi tę dziewicę za żonę!"" "
Genesis 34:13,"I odpowiedzieli synowie Jakóba Schechemowi i Chamorowi, ojcu jego, podstępnie; a mówili tak dla tego, że shańbił Dinę, siostrę ich. "
Genesis 34:14,"I rzekli do nich: ""Nie możemy tego uczynić, abyśmy wydali siostrę naszę za człowieka nieobrzezanego; bo hańbą by to było dla nas. "
Genesis 34:15,"Wszakże pod tym warunkiem będziemy wam powolni, jeżeli staniecie się podobni do nas, aby obrzezany był u was każdy mężczyzna. "
Genesis 34:16,"A wtedy oddamy córki nasze wam, a córki wasze pojmiemy sobie, i zamieszkamy przy was, a staniem się ludem jednym. "
Genesis 34:17,"Gdybyście zaś nie usłuchali nas, abyście się obrzezali, to zabierzemy córkę naszę i pójdziemy."" "
Genesis 34:18,"I znalazły upodobanie słowa ich w oczach Chamora, i w oczach Szechema, syna Chamora. "
Genesis 34:19,"I nie omieszkał młodzieniec spełnić tej rzeczy, bo się rozmiłował w córce Jakóba; a był on najpoważańszy ze wszystkich w domu ojca swojego. "
Genesis 34:20,"I przyszedł Chamor i Szechem, syn jego, do bramy swego miasta, i przedstawili ludziom miasta swego, i rzekli: "
Genesis 34:21,"""Ludzie ci są pokojowo usposobieni dla nas, osiedliby na tej ziemi, i zawiązaliby stosunki w niej, bo ziemia oto przestronna przed nimi; córki ich bralibyśmy sobie za żony, a córki nasze oddalibyśmy im. "
Genesis 34:22,"Wszakże pod tym jedynie warunkiem zgodzą się ci ludzie zamieszkać z nami, i być ludem jednym, - jeżeli obrzezanym będzie u nas każdy mężczyzna, tak jako oni są obrzezani. "
Genesis 34:23,"Stada ich i dobytek ich, i wszelkie bydło ich, czyż nie naszém będzie? Tylko bądźmy im powolni, i niech zamieszkają z nami."" "
Genesis 34:24,"I usłuchali Chamora i Szechema, syna jego, wszyscy, wychodzący z bram miasta jego; i dał się obrzezać każdy mężczyzna, wszyscy, wychodzący z bram miasta jego. "
Genesis 34:25,"I stało się dnia trzeciego, gdy byli w bólu, wzięli wtedy dwaj synowie Jakóba, Szymeon i Lewi, bracia Diny, każdy miecz swój, i napadli na miasto śmiało, i wymordowali wszystkich płci męzkiej. "
Genesis 34:26,"I Chamora i Szechema, syna jego, zabili ostrzem miecza, i zabrali Dinę z domu Szechema i odeszli. "
Genesis 34:27,"Synowie zaś Jakóba naszli na zabitych, i zrabowali miasto, w którém zhańbili siostrę ich. "
Genesis 34:28,"Trzody ich, rogaciznę ich, i osły ich, i co było w mieście i co na polu, zabrali. "
Genesis 34:29,"I całe mienie ich, i wszystką dziatwę ich, i kobiety ich zabrali w niewolę, i zrabowali też wszystko, co w domach było. "
Genesis 34:30,"I rzekł Jakób do Szymeona i Lewiego: ""Wprowadziliście mnie w biedę, poróżniwszy mnie z mieszkańcami tej ziemi, z Kanaanejczykiem i Peryzejczykiem! A stanowię ja garstkę nieliczną: gdy zgromadzą się przeciwko mnie, porażą mnie, i wytępionym będę ja i dom mój."" "
Genesis 34:31,"I rzekli: ""Czyż jako z wszetecznicą postępować można z siostrą naszą?"" "
Genesis 35:1,"I rzekł Bóg do Jakóba: ""Wstań, udaj się do Beth-el, a osiądź tam, i wystaw tam ofiarnicę Bogu, który ukazał się tobie, gdyś uchodził przed Esawem, bratem twoim!"" "
Genesis 35:2,"I rzekł Jakób do domowników swoich, i do wszystkich, którzy z nimi byli: ""Usuńcie bogi obce, co wpośród was, a oczyśćcie się, i zmieńcie szaty wasze. "
Genesis 35:3,"A wstaniem, i pójdziem do Beth-el, i wystawię tam ofiarnicę Bogu, który mnie wysłuchał w dniu niedoli mojej, i był ze mną na drodze, którą chodziłem!"" "
Genesis 35:4,"I oddali Jakóbowi wszystkie bogi obce, które były w ich ręku, i kolczyki, które mieli w uszach swoich; i zakopał je Jakób pod dębem, co przy Szechem, "
Genesis 35:5,"I wyruszyli. I padł postrach Boży na miasta w około nich, i nie ścigali synów Jakóba. "
Genesis 35:6,"I przybył Jakób do Luz, co w ziemi Kanaan, to jest do Beth-el, on i wszystek lud, który z nim był. "
Genesis 35:7,"I zbudował tam ofiarnicę i nazwał miejscowość tę: El Beth-el; gdyż tam objawił mu się Bóg, gdy uchodził przed bratem swoim. "
Genesis 35:8,"I umarła Debora, karmicielka Ribki; i pochowaną została poniżej Beth-el, pod dębem, i nazwano imię jego: Dąb płaczu. "
Genesis 35:9,"I ukazał się Bóg Jakóbowi raz jeszcze, po powrocie jego z Paddan-Aram, i pobłogosławił go. "
Genesis 35:10,"I rzekł do niego Bóg: ""Imię twoje - Jakób; ale nie będzie nazwaném odtąd imię twoje: Jakób, lecz Israel będzie imię twoje."" I nazwał imię jego: Israel. "
Genesis 35:11,"I rzekł doń Bóg: ""Jam Bóg Wszechpotężny; rozpleniaj się i rozmnażaj; naród i zbór narodów powstanie z ciebie, a królowie z bioder twoich wyjdą. "
Genesis 35:12,"A ziemię, którą dałem Abrahamowi i Ic'hakowi, tobie ją oddam, i potomstwu twojemu po tobie oddam ziemię tę."" "
Genesis 35:13,"I wzniósł się od niego Bóg, z miejsca, na którém mówił z nim. "
Genesis 35:14,"I postawił Jakób pomnik na miejscu, na którém mówił z nim, pomnik kamienny; i wylał nań zalewkę, i polał go olejem. "
Genesis 35:15,"I nazwał Jakób imię miejsca, na którém mówił z nim Bóg: Beth-el. "
Genesis 35:16,"I wyruszyli z Beth-el, a pozostała jeszcze przestrzeń ziemi, aby przybyć do Efraty, gdy urodziła Rachel; a miała ciężki poród. "
Genesis 35:17,"A gdy ciężko rodziła, rzekła do niej położniczka: ""Nie obawiaj się, gdyż i ten tobie synem!"" "
Genesis 35:18,"I stało się to, gdy uchodziła dusza jej, bo umierała; i nazwała imię jego: Ben-oni. Lecz ojciec jego nazwał go: Binjamin. "
Genesis 35:19,"I umarła Rachel, i pochowaną została na drodze do Efraty, czyli Beth-Lechem. "
Genesis 35:20,"I postawił Jakób pomnik na grobie jej; jest to pomnik grobu Racheli, po dziś dzień. "
Genesis 35:21,"I wyruszył Israel, i rozbił namiot swój po za wieżą Eder. "
Genesis 35:22,"I stało się, gdy mieszkał Israel w owej krainie, że poszedł Reuben, i obcował z Bilhą, nałożnicą ojca swojego. I usłyszał to Israel. - A synów Jakóba było dwunastu: "
Genesis 35:23,"Synowie Lei: Pierworodny Jakóba - Reuben, i Szymeon, i Lewi, i Jehuda, i Issachar, i Zebulun. "
Genesis 35:24,Synowie Racheli: Josef i Binjamin. 
Genesis 35:25,"A synowie Bilhy, służebnicy Racheli: Dan i Naftali. "
Genesis 35:26,"A synowie Zylpy, służebnicy Lei: Gad i Aszer. Ci są synowie Jakóba, którzy mu się urodzili w Paddan-Aram. "
Genesis 35:27,"I przybył Jakób do Ic'haka, ojca swojego, do Mamre, do Kirjath-Arba, to jest Chebron, gdzie przebywał Abraham i Ic'hak. "
Genesis 35:28,A były dni Ic'haka sto ośmdziesiąt lat. 
Genesis 35:29,"I skonał Ic'hak i umarł, i przyłączon został do ludu swojego, stary i syt dni. I pochowali go Esaw i Jakób, synowie jego. "
Genesis 36:1,"A oto rodowód Esawa, czyli Edomu. "
Genesis 36:2,"Esaw pojął był żony swoje z pośród cór Kanaanu: Adę, córkę Elona, Chitejczyka i Oholibamę, córkę Any, córkę Cybeona, Chiwejczyka. "
Genesis 36:3,"I Bosmatę, córkę Iszmaela, siostrę Nebajota. "
Genesis 36:4,"I urodziła Ada Esawowi Elifaza, a Bosmath urodziła Reuela. "
Genesis 36:5,"A Oholibama urodziła Jeusza, i Jaelama i Koracha. Oto synowie Esawa, którzy mu się urodzili w ziemi Kanaan. "
Genesis 36:6,"I zabrał Esaw żony swoje, i synów swoich, i córki swe, i wszystkich ludzi domu swego, i stada swoje, które nabył w ziemi Kanaan, i udał się do ziemi zdala od Jakóba, brata swojego. "
Genesis 36:7,"Gdyż mienie ich było za wielkie, aby mogli mieszkać razem, i nie mogła ziemia ich pobytu pomieścić ich z powodu stad ich. "
Genesis 36:8,"I osiadł Esaw na górze Seir: Esaw, czyli Edom. "
Genesis 36:9,"A oto rodowód Esawa, ojca Edomitów, na górze Seir. "
Genesis 36:10,"Oto imiona synów Esawa: Elifaz, syn Ady, żony Esawa; Reuel, syn Bosmaty, żony Esawa. "
Genesis 36:11,"I byli synowie Elifaza: Theman, Omar, Cefo, i Gaetam i Kenaz. "
Genesis 36:12,"A Thimna była nałożnicą Elifaza, i urodziła Elifazowi Amaleka. Oto synowie Ady, żony Esawa. "
Genesis 36:13,"A oto synowie Reuela: Nachath i Zerach, Szamma i Mizza. Ci byli synowie Bosmaty, żony Esawa. "
Genesis 36:14,"A oto synowie Oholibamy, córki Any, córki Cybeona, żony Esawa: urodziła ona Esawowi Jeusza, i Jaelama i Koracha. "
Genesis 36:15,"Oto książęta synów Esawa: synowie Elifaza, pierworodnego Esawa: książę Theman, książę Omar, książę Cefo, książę Kenaz. "
Genesis 36:16,"Książę Korach, książę Gaetam, książę Amalek. Oto książęta z Elifaza na ziemi Edomitów; oto synowie Ady. "
Genesis 36:17,"A oto synowie Reuela, syna Esawa: książę Nachath, książę Zerach, książę Szamma, książę Mizza. Oto są książęta z Reuela na ziemi Edomitów: oto synowie Bosmaty, żony Esawa. "
Genesis 36:18,"A oto synowie Oholibamy, żony Esawa: książę Jeusz, książę Jaelam, książę Korach. Oto książęta z Oholibamy, córki Any, żony Esawa. "
Genesis 36:19,"Oto synowie Esawa, i oto książęta ich, mianowicie Edomitów. "
Genesis 36:20,"Oto synowie Seira, Chorejczyka, zamieszkali w tym kraju: Lotan i Szobal, i Cybeon i Ana. "
Genesis 36:21,"I Diszon, i Ecer i Diszan. Oto książęta Chorejczyków, synów Seira, na ziemi Edomitów. "
Genesis 36:22,A byli synowie Lotana: Chori i Hemam; a siostrą Lotana: Thimna. 
Genesis 36:23,"A oto synowie Szobala: Alwan, i Manachath, i Ebal, Szefo, i Onam. "
Genesis 36:24,"A oto synowie Cybeona: Aja i Ana. Tenże to Ana, który odkrył gorące źródła w pustyni, pasąc osły Cybeona, ojca swojego. "
Genesis 36:25,"A oto dzieci Any: Diszon i Oholibama, córka Any. "
Genesis 36:26,"A oto synowie Diszona: Chemdan, i Eszban, i Ithran i Cheran. "
Genesis 36:27,Oto synowie Ecera: Bilhan i Zaawan i Akan. 
Genesis 36:28,Oto synowie Diszana: Uc i Aran. 
Genesis 36:29,"Oto książęta Chorejczyków: książę Lotan, książę Szobal, książę Cybeon, książę Ana. "
Genesis 36:30,"Książę Diszon, książę Ecer, książę Diszan. Oto książęta Chorejczyków, według księstw ich w ziemi Seir. "
Genesis 36:31,"A oto królowie, którzy panowali na ziemi Edom, zanim panował król nad synami Israela. "
Genesis 36:32,"I panował w Edomie: Bela, syn Beora; a nazwa miasta jego: Dinhaba. "
Genesis 36:33,"I umarł Bela, a panował miasto niego Jobab, syn Zeracha, z Bocra. "
Genesis 36:34,"I umarł Jobab, a panował miasto niego Chuszam, z ziemi Themanitów. "
Genesis 36:35,"I umarł Chuszam, a panował miasto niego Hadad, syn Bedada, który poraził Midjanitów na błoniach Moabu; a nazwa miasta jego Awith. "
Genesis 36:36,"I umarł Hadad, a panował miasto niego Samla z Masreka. "
Genesis 36:37,"I umarł Samla, a panował miasto niego Szaul z Rechoboth, co nad strumieniem. "
Genesis 36:38,"I umarł Szaul, a panował miasto niego Baal-Chanan, syn Achbora. "
Genesis 36:39,"I umarł Baal-Chanan, syn Achbora, a panował miasto niego Hadar; a nazwa miasta jego: Pau; a imię żony jego: Mehetabel, córka Matredy, córka Me-Zahaba. "
Genesis 36:40,"A oto imiona książąt Esawa podług plemion ich, podług miejscowości ich, podług nazw ich: książę Thimna, książę Alwa, książę Jetheth; "
Genesis 36:41,"Książę Oholibama, książę Ela, książę Pinon; "
Genesis 36:42,"Książę Kenaz, książę Theman, książę Mibcar; "
Genesis 36:43,"Książę Magdiel, książę Iram. Oto książęta Edomu podług siedzib ich, w ziemi dziedzictwa ich. Oto Esaw, ojciec Edomitów. "
Genesis 37:1,"I osiadł Jakób w ziemi pobytu ojca swojego, w ziemi Kanaan. "
Genesis 37:2,"Oto rodzinne dzieje Jakóba. Josef w wieku siedmnastu lat był wraz z bracią swoją pasterzem trzód - on to młodzieniec - z synami Bilhy i Zylpy, żon ojca swojego. I donosił Josef oszczerstwa ich złośliwe ojcu ich. "
Genesis 37:3,"A Israel miłował Josefa nad wszystkich synów swoich, gdyż synem starości jego był; i sprawił mu płaszcz strojny. "
Genesis 37:4,"A widząc bracia jego, iż go miłował ojciec ich nad wszystkich braci jego, - znienawidzili go, i nie mogli mówić z nim uprzejmie. "
Genesis 37:5,"I śnił się Josefowi sen, i opowiedział braciom swoim; - i znienawidzili go jeszcze bardziej. "
Genesis 37:6,"Rzekł bowiem do nich: ""Posłuchajcież sen ten, który mi się przyśnił. "
Genesis 37:7,"Oto wiążem snopy wśród pola; a oto powstał snop mój, i stanął; a oto otoczyły go snopy wasze, i kłaniały się snopowi mojemu."" "
Genesis 37:8,"I rzekli mu bracia jego: ""Alboż jako król królować chcesz nad nami? Alboż jako władca władać chcesz nami?"" - I zaczęli go jeszcze bardziej nienawidzieć za sny jego, i za słowa jego. "
Genesis 37:9,"I śnił mu się jeszcze sen inny, i opowiedział go braciom swoim, i rzekł: ""Oto przyśnił mi się znowu sen; a oto słońce i księżyc i jedenaście gwiazd kłaniają mi się."" "
Genesis 37:10,"I opowiedział to i ojcu swojemu, jak i braciom swoim; i zgromił go ojciec jego, i rzekł doń: ""Cóż to za sen, co ci się przyśnił? Czyliż mamy przyjść ja, i matka twoja, i bracia twoi, aby ci się pokłonić ku ziemi?"" "
Genesis 37:11,I pałali przeciwko niemu bracia jego; a ojciec jego pomiarkował sobie tę rzecz. 
Genesis 37:12,I poszli bracia jego pasać trzodę ojca swego w Szechem. 
Genesis 37:13,"I rzekł Israel do Josefa: ""Wszak bracia twoi pasą w Szechem; idź, a poszlę cię do nich."" I odpowiedział mu: ""Oto jestem!"" "
Genesis 37:14,"I rzekł doń: ""Idźże, wywiedz się o powodzeniu braci twoich, i powodzeniu trzody, i przynieś mi wiadomość."" I wysłał go z doliny Chebronu; i przybył do Szechem. "
Genesis 37:15,"I spotkał go ktoś, gdy błąkał się po polu; i zapytał się go ów człowiek mówiąc: ""Czego szukasz?"" "
Genesis 37:16,"I rzekł: ""Braci moich szukam; powiedzże mi gdzie oni pasą?"" "
Genesis 37:17,"I odpowiedział ów człowiek: ""Wyruszyli ztąd; a słyszałem ich mówiących: pójdźmy do Dothan."" I poszedł Josef za braćmi swoimi, i spotkał ich w Dothanie. "
Genesis 37:18,"I spostrzegli go z daleka; zanim zaś zbliżył się do nich, uknuli przeciw niemu, aby go zabić. "
Genesis 37:19,"I rzekli jeden do drugiego: ""Oto snowidz ów idzie! "
Genesis 37:20,"A teraz pójdźmy, a zabijmy go, - wrzućmy go w jaki dół, a powiemy: Zwierz dziki pożarł go; a zobaczym co się stanie ze snów jego!"" "
Genesis 37:21,"I usłyszał to Reuben, i ocalił go z ręki ich, i rzekł: ""Nie zabijajmy go!"" "
Genesis 37:22,"I rzekł do nich Reuben: ""Nie rozlewajcie krwi; wrzućcie go do dołu owego, co na puszczy, a ręki nie podnieście nań!"" Aby ocalić go z ręki ich, aby go zwrócić ojcu swemu. "
Genesis 37:23,"I stało się, gdy przyszedł Josef do braci swoich, że ściągnęli z Josefa płaszcz jego, płaszcz strojny, co na nim był. "
Genesis 37:24,"I wzięli go, i wrzucili do dołu; a dół ten był próżny: nie było w nim wody. "
Genesis 37:25,"I zasiedli jeść chleb, - i podnieśli oczy swoje i spostrzegli, a oto - karawana Iszmaelitów przybywa z Gilead; a wielbłądy ich niosły korzenie, i balsam i lotus; a szły, aby sprowadzić to do Micraim. "
Genesis 37:26,"I rzekł Jehuda do braci swoich: ""Jakaż korzyść, że zabijemy brata naszego, a zataim krew jego? "
Genesis 37:27,"Pójdźcie, a sprzedajmy go Iszmaelitom, a ręka nasza niech nie będzie na nim; gdyż bratem naszym, ciałem naszém on!"" I usłuchali bracia jego. "
Genesis 37:28,"A gdy przechodzili mężowie Midjaniccy, kupcy, wyciągnęli i wyjęli Josefa z dołu, i sprzedali Josefa Iszmaelitom za dwadzieścia srebrników; a ci sprowadzili Josefa do Micraim. "
Genesis 37:29,"Reuben zaś wrócił do dołu, a oto nie było już Josefa w dole! I rozdarł szaty swoje. "
Genesis 37:30,"I wrócił do braci swoich, i rzekł: ""Chłopca niemasz! A ja, gdzież się schronię?"" "
Genesis 37:31,"I wzięli płaszcz Josefa, i zarznęli koźlę, i umoczyli płaszcz we krwi. "
Genesis 37:32,"I posłali płaszcz strojny, - zanieśli ojcu swojemu i rzekli: ""Tośmy znaleźli; rozpoznajże, czy to płaszcz syna twojego, czy nie."" "
Genesis 37:33,"A on poznał go, i rzekł: ""To płaszcz syna mojego! Zwierz dziki pożarł go! Rozszarpany, rozszarpany Josef!"" "
Genesis 37:34,"I rozdarł Jakób szaty swoje, i włożył wór na biodra swoje, i opłakiwał syna swego przez długi czas. "
Genesis 37:35,"I powstali wszyscy synowie jego, i wszystkie córki jego, aby go pocieszyć; ale nie dał się pocieszyć, i rzekł: ""Tak już zstąpię za synem moim w żałobie do grobu!"" I opłakiwał go ojciec jego. "
Genesis 37:36,"A Midjanici sprzedali go w Micraim Potifarowi, dworzaninowi Faraona, naczelnikowi straży przybocznej. -  "
Genesis 38:1,"I stało się onego czasu, iż odszedł Jehuda od braci swoich, i zaszedł do pewnego Adullamity, imieniem Chira. "
Genesis 38:2,"I ujrzał tam Jehuda córkę pewnego Kanaanejczyka, imieniem Szua; i pojął ją, i poszedł do niej. "
Genesis 38:3,"I poczęła, i urodziła syna; i nazwał imię jego: Er. "
Genesis 38:4,"I poczęła znowu, i urodziła syna; i nazwała imię jego: Onan. "
Genesis 38:5,"I nad to jeszcze urodziła syna, i nazwała imię jego: Szela. On zaś był w Kezybie, gdy go urodziła. "
Genesis 38:6,"I wziął Jehuda żonę Erowi, pierworodnemu swojemu, imieniem Thamar. "
Genesis 38:7,"A był Er, pierworodny Jehudy, zły w oczach Wiekuistego, i uśmiercił go Wiekuisty. "
Genesis 38:8,"Tedy rzekł Jehuda do Onana: ""Idź do żony brata twojego, a spowinować się z nią, i ustanów potomstwo bratu twojemu."" "
Genesis 38:9,"Lecz wiedział Onan, iż nie jego będzie to nasienie; i bywało, ile razy wchodził do żony brata swojego, marnował je na ziemię, aby nie dać potomstwa bratu swojemu. "
Genesis 38:10,"I złem było w oczach Wiekuistego, to co czynił; i uśmiercił go także, "
Genesis 38:11,"I rzekł Jehuda do Thamary, synowej swojej: ""Pozostań wdową w domu ojca twojego, aż podrośnie Szela, syn mój;"" bo myślał: może umarłby i on, jak bracia jego. I poszła Thamar, i zamieszkała w domu ojca swego. "
Genesis 38:12,"I upłynęło wiele dni, i umarła córka Szuego, żona Jehudy. A pocieszywszy się Jehuda, poszedł do postrzygaczy owiec swoich, on i Chira, przyjaciel jego, Adullamita - do Thimny. "
Genesis 38:13,"I doniesiono Thamarze, mówiąc: ""Oto teść twój udaje się do Thimny, aby strzydz owce swoje."" "
Genesis 38:14,"I złożyła szaty wdowieństwa swego z siebie, i okryła się zasłoną, a otuliwszy się siadła u wrót Enaimu, co na drodze do Thimna; widziała bowiem, że wyrósł Szela, a ona nie oddana mu za żonę. "
Genesis 38:15,"I ujrzał ją Jehuda, i poczytał ją za nierządnicę, gdyż zakryła była twarz swoję. "
Genesis 38:16,"I zwrócił się ku niej ku drodze, i rzekł: ""Pozwólże, pójdę do ciebie!"" Gdyż nie wiedział, że to synowa jego. I rzekła: ""Co mi dasz, jeżeli pójdziesz do mnie?"" "
Genesis 38:17,"I rzekł: ""Poszlę ci koźlątko z trzody."" I rzekła: ""Czy dasz zastaw, aż przyszlesz."" "
Genesis 38:18,"I rzekł: ""Jakiż zastaw ci mam dać?"" I odpowiedziała: ""Pieczątkę twoję, sznur twój, i laskę, co w ręku twoim."" I dał jej, i poszedł do niej; i poczęła z niego. "
Genesis 38:19,"I wstała i odeszła; a zdjąwszy zasłonę swoję z siebie, włożyła szaty wdowieństwa swojego. "
Genesis 38:20,"Jehuda zaś posłał koźlątko przez przyjaciela swego Adullamyjskiego, aby odebrać zastaw z ręki kobiety; ale nie znalazł jej. "
Genesis 38:21,"I pytał się ludzi miejscowości tej, mówiąc: ""Gdzież ta wszetecznica, co była w Enaim nad drogą?"" I rzekli: ""Nie było tu wszetecznicy"". "
Genesis 38:22,"I wrócił do Jehudy i rzekł: ""Nie znalazłem jej, a także ludzie miejscowi mówili: ""Nie było tu wszetecznicy."" "
Genesis 38:23,"I rzekł Jehuda: ""Niechaj zatrzyma sobie, abyśmy tylko nie stali się pośmiewiskiem! Otom posyłał to koźlątko, a tyś nie znalazł jej!"" "
Genesis 38:24,"A gdy upłynęło około trzech miesięcy, doniesiono Jehudzie mówiąc: ""Dopuściła się nierządu Thamar, synowa twoja, a już oto brzemienna z nierządu."" I rzekł Jehuda: ""Wyprowadźcie ją, a niech będzie spalona!"" "
Genesis 38:25,"Lecz gdy wyprowadzono ją, posłała do teścia swojego, by mu powiedzieć: ""Od męża, do którego to należy, brzemienna jestem."" I rzekła: ""Rozpoznajże czyja ta pieczątka, i te sznury, i ta laska?"" "
Genesis 38:26,"I poznał Jehuda i rzekł: ""Sprawiedliwsza ona odemnie, ponieważ nie oddałem jej Szelemu, synowi mojemu."" I nie poznawał jej więcej. "
Genesis 38:27,"I okazało się w czasie porodu jej, a oto - bliźnięta w jej łonie. "
Genesis 38:28,"A gdy rodziła, wysunął jeden rękę; i wzięła położniczka, i uwiązała u ręki jego nić purpurową, mówiąc: ""Ten wyszedł pierwszy!"" "
Genesis 38:29,"Lecz gdy wciągnął rękę swoję, a oto wyszedł brat jego, i rzekła: ""Cóż to, przełamałeś sobie ten przełom?"" I nazwano imię jego: Perec. "
Genesis 38:30,"A następnie wyszedł brat jego, na którego ręku była nić purpurowa. I nazwano imię jego: Zerach. "
Genesis 39:1,"Josef zaś sprowadzony został do Micraim; i kupił go Potifar, dworzanin Faraona, naczelnik przybocznej straży, Micrejczyk, od Iszmaelitów, którzy sprowadzili go tam. "
Genesis 39:2,"I był Wiekuisty z Josefem, a był mężem szczęśliwym; i zostawał w domu pana swojego, Micrejczyka. "
Genesis 39:3,"A widząc pan jego, że Wiekuisty z nim, i że wszystkiemu, co czyni, Wiekuisty szczęści w ręku jego; "
Genesis 39:4,"Znalazł wtedy Josef łaskę w oczach jego, i służył mu. I ustanowił go nad domem swoim, a wszystko, co posiadał, oddał w ręce jego. "
Genesis 39:5,"I było od czasu, gdy go ustanowił nad domem swoim i nad wszystkiém, co posiadał, błogosławił Wiekuisty domowi Micrejczyka gwoli Josefowi, i było błogosławieństwo Wiekuistego nad wszystkiém, co posiadał w domu i na polu. "
Genesis 39:6,"I zostawił wszystko, co posiadał, w ręku Josefa, i nie troszczył się przy nim o nic, wyjąwszy o chléb, który pożywał. A był Josef pięknej postaci, i pięknego wejrzenia. "
Genesis 39:7,"I stało się po zdarzeniach tych, iż zwróciła żona pana jego oczy swe na Josefa, i rzekła: ""Połóż się zemną!"" "
Genesis 39:8,"Ale on wzbraniał się, i rzekł do żony pana swojego: ""Oto pan mój nie troszczy się przy mnie o nic, co w domu, a wszystko, co posiada, oddał w ręce moje. "
Genesis 39:9,"Niema wyższego w domu tym nademnie, a nie odmówił mi niczego prócz ciebie, przeto żeś ty żoną jego; i jakże miałbym spełnić tę niegodziwość wielką, i zgrzeszyć przeciw Bogu!?"" "
Genesis 39:10,"I stało się, że choć namawiała Josefa codziennie, nie usłuchał jej, by położyć się przy niej i być z nią. "
Genesis 39:11,"I zdarzyło się dnia pewnego, że wszedł do domu, by załatwić sprawę swoję; a nikogo z domowników tam w domu nie było. "
Genesis 39:12,"I pochwyciła go za szatę jego, i rzekła: ""Połóż się ze mną!"" Lecz on zostawił szatę swą w ręku jej, - uciekł, i wyszedł na ulicę. "
Genesis 39:13,"I stało się, - gdy zobaczyła, że zostawił szatę swą w ręku jej, a uciekł na ulicę: "
Genesis 39:14,"Że zawołała na domowników swoich, i rzekła do nich, mówiąc: ""Patrzcie, sprowadził nam Ibrejczyka, by swawolić z nami! Przyszedł do mnie, aby położyć się ze mną; lecz zawołałam głosem wielkim; "
Genesis 39:15,"I było, gdy usłyszał, że podniosłam głos mój i zawołałam, zostawił szatę swą u mnie i uciekł, i wyszedł na ulicę."" "
Genesis 39:16,"I zostawiła szatę jego u siebie, do przybycia pana jego do domu. "
Genesis 39:17,"I opowiedziała mu w tych samych słowach, mówiąc: ""Przyszedł do mnie ten sługa, Ibrejczyk, którego sprowadziłeś nam, - aby swawolił ze mną. "
Genesis 39:18,"Lecz gdy podniosłam głos mój, i krzyknęłam, - zostawił szatę swą u mnie, i uciekł na ulicę."" "
Genesis 39:19,"I stało się, - gdy usłyszał pan jego słowa żony swojej, które opowiadała mu mówiąc: ""W podobny sposób postąpił ze mną sługa twój;"" - że wspłonął gniew jego. "
Genesis 39:20,"I wziął go pan Josefa, i oddał go do więzienia, do miejsca, gdzie więźnie króla więzieni byli. I był on tam w więzieniu. "
Genesis 39:21,"Ale był Wiekuisty z Josefem, i zwrócił nań przychylność, i użyczył mu łaski w oczach przełożonego więzienia. "
Genesis 39:22,"I oddał przełożony więzienia w moc Josefa wszystkich więźniów będących w więzieniu; a wszystkiém, co tam robić mieli, on rozporządzał. "
Genesis 39:23,"Przełożony więzienia nie wglądał w nic, co pod ręką jego było; gdyż był Wiekuisty z nim, a cokolwiek czynił, Wiekuisty poszczęścił. "
Genesis 40:1,"I stało się po zdarzeniach tych, że przewinili podczaszy króla Micraim, i piekarz przeciw panu swojemu, królowi Micraim. "
Genesis 40:2,"I rozgniewał się Faraon na obu dworzan swoich: na przełożonego podczaszych, i przełożonego piekarzy. "
Genesis 40:3,"I oddał ich pod straż, do domu naczelnika straży przybocznej, do więzienia, do miejsca, gdzie osadzony był Josef. "
Genesis 40:4,"I ustanowił naczelnik straży przybocznej Josefa przy nich, i posługiwał im. I przebyli przez niejaki czas pod strażą. "
Genesis 40:5,"I śnił się sen im obu, - każdemu sen swój jednej nocy, każdemu innego znaczenia sen, - podczaszemu i piekarzowi króla Micraim, którzy osadzeni byli w więzieniu. "
Genesis 40:6,"I przyszedł do nich Josef z rana, i ujrzał ich, a oto byli zasępieni. "
Genesis 40:7,"I zapytał się dworzan Faraona, będących z nim pod strażą, w domu pana jego, mówiąc: ""Czemu to lica wasze tak ponure dzisiaj?"" "
Genesis 40:8,"I odpowiedzieli mu: ""Sen śnił się nam, a wytłomaczyć go niema komu."" I rzekł do nich Josef: ""Wszak od Boga wytłomaczenia! Chciejcie mi opowiedzieć!"" "
Genesis 40:9,"I opowiedział przełożony podczaszych sen swój Josefowi, i rzekł mu: ""We śnie moim, - a oto winorośl przedemną; "
Genesis 40:10,"A na winorośli trzy gałązki; a ona zaledwie się rozwinęła, puściła kwiat, i dojrzały szypułki jej w grona. "
Genesis 40:11,"A puhar Faraona w ręku moim. I wziąłem grona te, i wycisnąłem je w puhar Faraona, i podałem puhar w rękę Faraona."" "
Genesis 40:12,"I rzekł doń Josef: ""Oto wykład jego: trzy gałązki, - to - trzy dni: "
Genesis 40:13,"Za trzy dni wywyższy Faraon głowę twoję, a przywróci cię na stanowisko twoje, i będziesz podawał puhar Faraona do ręki jego, zwyczajem dawnym, gdy byłeś podczaszym jego. "
Genesis 40:14,"Jeżeli przypomnisz mnie sobie, gdy dobrze ci będzie, to wyświadcz że mi tę łaskę, i napomknij o mnie przed Faraonem, i wyprowadź mnie z domu tego. "
Genesis 40:15,"Gdyż po złodziejsku, wykradziono mnie z ziemi Ibrejczyków, a także i tu nie uczyniłem nic takiego, żeby wtrącono mnie do lochu"". "
Genesis 40:16,"Widząc zaś przełożony piekarzy, że dobrze wytłumaczył, rzekł do Josefa: ""A ja we śnie moim: a oto trzy kosze białego pieczywa na głowie mojej, "
Genesis 40:17,"A w koszu wierzchnim wszelaka żywność Faraona, wyrobu piekarskiego; ale ptactwo wyjadało ją z kosza z ponad głowy mojej"". "
Genesis 40:18,"I odpowiedział Josef i rzekł: ""Oto wykład jego: trzy kosze - to - trzy dni: "
Genesis 40:19,"Za trzy dni zdejmie Faraon głowę twoję z ciebie, i powiesi cię na drzewie; a zjadać będzie ptactwo ciało twoje z ciebie."" "
Genesis 40:20,"I stało się dnia trzeciego, dnia urodzin Faraona, że wyprawił ucztę dla wszystkich sług swoich, i policzył głowę przełożonego podczaszych i głowę przełożonego piekarzy między sługami swoimi. "
Genesis 40:21,"I przywrócił przełożonego podczaszych do podczastwa swego, i podawał puhar do rąk Faraona: "
Genesis 40:22,"A przełożonego piekarzy powiesił, - jak był wyłożył im Josef. "
Genesis 40:23,"Ale nie pamiętał przełożony podczaszych o Josefie, i zapomniał go. "
Genesis 41:1,"I stało się po upływie dwóch lat, że Faraonowi się śniło: a niby stanął nad rzeką: "
Genesis 41:2,"A oto z rzeki wystąpiło siedm krów, pięknych z wejrzenia, i zdrowych na ciele; i pasły się na łące. "
Genesis 41:3,"I oto, siedm krów innych wystąpiło za niemi z rzeki, lichych z wejrzenia i wychudłych na ciele, i stanęły obok owych krów, nad brzegiem rzeki. "
Genesis 41:4,"I pożarły owe krowy liche z wejrzenia, i wychudłe na ciele, siedm krów pięknych z wejrzenia, zdrowych. I ocknął się Faraon. "
Genesis 41:5,"I zasnął; i śniło mu się powtórnie: a oto siedm kłosów wyrastało z jednego źdźbła, zdrowych i pięknych, "
Genesis 41:6,"A oto siedm kłosów pustych i opalonych wiatrem wschodnim, wyrastało za niemi. "
Genesis 41:7,I połknęły te kłosy puste owe siedm kłosów zdrowych i pełnych. I ocknął się Faraon; a to sen. 
Genesis 41:8,"I stało się zrana, zaniepokoił się duch jego; i posłał i zwołał wszystkich wróżbitów Micraimu i wszystkich mędrców jego; i opowiedział im Faraon sny swoje: lecz nie było nikogo, któryby je wytłomaczył Faraonowi. "
Genesis 41:9,"I rzekł przełożony podczaszych do Faraona, mówiąc: ""Przewinienia moje wspominam ja dzisiaj. "
Genesis 41:10,"Faraon rozgniewał się był na sługi swoje, oddał mnie pod straż do domu naczelnika przybocznej straży, - mnie i przełożonego piekarzy. "
Genesis 41:11,"I śnił się nam sen jednej nocy, mnie i jemu, każdemu innego znaczenia sen śnił się nam. "
Genesis 41:12,"A był tam z nami młodzieniec Ibrejski, sługa naczelnika przybocznej straży; i opowiedzieliśmy mu i wyłożył nam sny nasze, każdemu wedle snu jego wyłożył. "
Genesis 41:13,"I stało się, że jako nam wyłożył, tak i było: mnie przywrócono na stanowisko moje, a jego powieszono."" "
Genesis 41:14,"I posłał Faraon, i zawezwał Josefa; i wyprowadzili go spiesznie z lochu. I ostrzygł się, i zmienił szaty swoje, i przyszedł do Faraona. "
Genesis 41:15,"I rzekł Faraon do Josefa: ""Sen mi się śnił, a nie ma nikogo, coby go wytłomaczył; ja zaś słyszałem o tobie - mówią, że rozumiesz sen, by go wyłożyć."" "
Genesis 41:16,"I odpowiedział Josef Faraonowi, i rzekł: ""Nie ja! Bóg objawi szczęście Faraona!"" "
Genesis 41:17,"I rzekł Faraon do Josefa: ""We śnie moim, - niby stoję nad brzegiem rzeki. "
Genesis 41:18,"A oto z rzeki wystąpiło siedm krów, zdrowych na ciele, i pięknych z kształtu, i pasły się na łące. "
Genesis 41:19,"A oto siedm krów innych wyszło za niemi, nędznych i lichych bardzo z kształtu, i chudych na ciele; nie widziałem podobnych na całej ziemi Micraim co do lichoty. "
Genesis 41:20,I pożarły krowy chude i liche siedm krów pierwszych zdrowych. 
Genesis 41:21,"I weszły do wnętrza ich; a przecie znać nie było, iż weszły do wnętrza ich, a wejrzenie ich pozostało lichém jak poprzednio. I ocknąłem się. -  "
Genesis 41:22,"I ujrzałem we śnie, a niby siedm kłosów wyrastało z źdźbła jednego, pełnych i pięknych. "
Genesis 41:23,"Ale oto siedm kłosów zeschniętych, pustych i zwarzonych wiatrem wschodnim, wyrastało za nimi. "
Genesis 41:24,"I pochłonęły kłosy puste, siedm kłosów pięknych. I opowiedziałem to wróżbitom, lecz nikt nie wyjaśnił mi. "
Genesis 41:25,"I rzekł Josef do Faraona: «Sen Faraona jeden jest! Co Bóg uczyni, zapowiedział to Faraonowi! "
Genesis 41:26,Siedm krów pięknych - to siedm lat; a siedm kłosów pięknych - to siedm lat; sen to jeden. 
Genesis 41:27,"A siedm krów nędznych i lichych, które wstąpiły za niemi, - to siedm lat; a siedm kłosów czczych i zwarzonych wiatrem wschodnim, będą to siedm lat głodu. "
Genesis 41:28,"Oto rzecz o której powiedziałem do Faraona: co Bóg uczyni, pokazał Faraonowi. "
Genesis 41:29,Oto siedm lat nadejdzie obfitości wielkiej na całej ziemi Micraim. 
Genesis 41:30,"A nastanie siedm lat głodu po nich, że zapomnianą będzie cała obfitość na ziemi Micraim, i zniszczy głód ziemię. "
Genesis 41:31,"I znać nie będzie obfitości onej w ziemi, dla głodu tego, który nastąpi; gdyż ciężkim będzie bardzo. "
Genesis 41:32,"A ponieważ powtórzył się sen Faraonowi dwukrotnie: to postanowioną jest ta rzecz od Boga, a przyspiesza Bóg jej spełnienie. "
Genesis 41:33,"A teraz niech upatrzy Faraon męża rozsądnego i mądrego, a niech ustanowi go nad ziemią Micraim; "
Genesis 41:34,"I niechaj zarządzi Faraon, aby ustanowił nadzorców nad ziemią, i zbierał piątą część urodzajów ziemi Micraim, w siedmiu latach obfitości. "
Genesis 41:35,"I niech nagromadzą wszelkiej żywności lat tych dobrych, które nastąpią, i składają zboże pod rękę Faraona, na żywność po miastach, i niech pilnują. "
Genesis 41:36,"I będzie ta żywność zapasem dla ziemi, na siedm lat głodu, które nastaną w ziemi Micraim, aby nie wyniszczała ziemia od głodu.» "
Genesis 41:37,"I podobało się słowo to w oczach Faraona, i w oczach wszystkich sług jego. "
Genesis 41:38,"I rzekł Faraon do sług swoich: ""Czyż znajdziem podobnego męża, w którym by był duch Boży?"" "
Genesis 41:39,"I rzekł Faraon do Josefa: ""Skoro oznajmił ci Bóg to wszystko, to niema rozsądnego i mądrego, równego tobie! "
Genesis 41:40,"Ty będziesz nad domem moim, a podług słowa twojego rządzić się będzie cały lud mój; tylko tronem wyższym będę od ciebie."" "
Genesis 41:41,"I rzekł Faraon do Josefa: ""Patrz, postanawiam cię nad całą ziemią Micraim!"" "
Genesis 41:42,"I zdjął Faraon pierścień swój z ręki swojej, i włożył go na rękę Josefa; i przyodział go w szaty z bisioru, i zawiesił łańcuch złoty na szyję jego. "
Genesis 41:43,"I kazał go wozić na wozie namiestnikowskim swoim, i wołali przed nim; ""zgiąć kolana!"" I tak ustanowił go nad całą ziemią Micraim. "
Genesis 41:44,"I rzekł Faraon do Josefa: ""Ja Faraon; ale bez ciebie nie podniesie nikt ani ręki, ani nogi swojej, w całej ziemi Micraim"". "
Genesis 41:45,"I nazwał Faraon imię Josefa: Cafnath-Paneach; a dał mu Osnatę, córkę Poti-fery, kapłana Onu, za żonę. I przeszedł Josef całą ziemię Micraim. "
Genesis 41:46,"A Josef miał trzydzieści lat, gdy stanął przed Faraonem, królem Micraim. I wyszedł Josef z przed oblicza Faraona, i przeszedł całą ziemię Micraim. "
Genesis 41:47,I wydała ziemia w siedmiu latach obfitości garściami. 
Genesis 41:48,"I gromadził on wszelaką żywność w siedmiu latach, które nastały w ziemi Micraim, i składał żywność tę w miastach; żywność z pól każde miasto otaczających, składał w niém. "
Genesis 41:49,"I nagromadził Josef zboża, jako piasku morskiego, mnóstwo wielkie; tak że zaniechał liczyć, gdyż nie było liczby. "
Genesis 41:50,"A Josefowi urodzili się dwaj synowie, zanim nastał rok głodu, których urodziła mu Osnath, córka Poti-fery, kapłana Onu. "
Genesis 41:51,"I nazwał Josef imię pierworodnego: Menasze, ""gdyż - dał mi zapomnieć Bóg wszystkie nieszczęścia moje, i cały dom ojca mojego."" "
Genesis 41:52,"A imię drugiego nazwał: Efraim, ""gdyż - rozmnożył mnie Bóg w ziemi niedoli mojej."" "
Genesis 41:53,"I skończyły się siedm lat obfitości, która była w ziemi Micraim. "
Genesis 41:54,"I zaczęły siedm lat głodu następować, jako był przepowiedział Josef. I był głód we wszystkich krajach; ale na całej ziemi Micraim był chléb. "
Genesis 41:55,"Lecz nastał głód i w całej ziemi Micraim, a wołał lud do Faraona o chléb; rzekł tedy Faraon do wszystkich Micrejczyków: ""Idźcie do Josefa, a co powie wam, uczyńcie!"" "
Genesis 41:56,"Gdy zaś nastał głód na powierzchni całej ziemi, otworzył Josef wszystkie składy, i sprzedawał zboże Micrejczykom. A głód wzmagał się w ziemi Micraim. "
Genesis 41:57,"I ze wszystkich krajów przybywali do Micraim, aby zakupować zboże u Josefa; gdyż wzmagał się głód na całej ziemi. "
Genesis 42:1,"I dowiedział się Jakób, że jest zboże w Micraim, i rzekł Jakób do synów swoich: ""Na co się oglądacie?"" "
Genesis 42:2,"I rzekł: ""Oto słyszałem, że jest zboże w Micraim; znijdźcie tam, a zakupcie nam ztamtąd, abyśmy się żywili, a nie pomarli."" "
Genesis 42:3,Zeszło tedy dziesięciu braci Josefa zakupić zboże w Micraim. 
Genesis 42:4,"Ale Binjamina, brata Josefa, nie posłał Jakób z braćmi jego, rzekł bowiem: ""by go nie spotkała przygoda."" "
Genesis 42:5,I przybyli synowie Israela dla zakupienia zboża wśród przybywających; gdyż był głód w ziemi Kanaan. 
Genesis 42:6,"Josef zaś był władcą w kraju tym; on to sprzedawał zboże całemu ludowi kraju. I przybyli bracia Josefa, i pokłonili mu się twarzą ku ziemi. "
Genesis 42:7,"I ujrzał Josef braci swoich, i poznał ich; lecz udawał obcego wobec nich, i przemówił do nich surowo, i rzekł do nich: ""Zkądeście przyszli?"" I odpowiedzieli: ""Z ziemi Kanaan, dla zakupienia żywności."" "
Genesis 42:8,"Tak poznał Josef braci swoich, oni zaś nie poznali go. "
Genesis 42:9,"I wspomniał Josef na sny, które mu się śniły o nich; i rzekł do nich: ""Wyście szpiegi; by wypatrywać słabości tej ziemi, przybyliście!"" "
Genesis 42:10,"I rzekli do niego: ""Nie, panie; ale słudzy twoi przybyli dla zakupienia żywności. "
Genesis 42:11,"Wszyscyśmy synowie jednego człowieka; prawi jesteśmy; nie bywali słudzy twoi szpiegami."" "
Genesis 42:12,"Ale on rzekł do nich: ""Nie, bo słabość tej ziemi przybyliście wypatrywać!"" "
Genesis 42:13,"I rzekli: ""Dwunastu nas braci, sług twoich; myśmy synowie jednego człowieka w ziemi Kanaan; a oto najmłodszy przy ojcu naszym dzisiaj, a jednego już niema."" "
Genesis 42:14,"I rzekł do nich Josef: ""To właśnie i powiedziałem wam, mówiąc: wyście szpiegi! "
Genesis 42:15,"Przez to wybadani będziecie: Na życie Faraona! nie wyjdziecie ztąd, chyba gdy przybędzie tu brat wasz najmłodszy: "
Genesis 42:16,"Wyprawcie jednego z was, i niech zabierze brata waszego; a wy będziecie uwięzieni, i zbadane będą słowa wasze, - czy jest prawda przy was; a jeśli nie, na życie Faraona, żeście szpiegi!"" "
Genesis 42:17,I oddał ich pod straż na trzy dni. 
Genesis 42:18,"I rzekł do nich Josef dnia trzeciego: ""Oto co wam czynić, a żyć będziecie, - Boga ja się boję: "
Genesis 42:19,"Jeżeliście wy prawi, niechaj brat wasz jeden pozostanie uwięzionym w domu, w którym jesteście strzeżeni; a wy idźcie, odwieźcie zboże wedle niedostatku rodzin waszych. "
Genesis 42:20,"A brata waszego najmłodszego przyprowadźcie do mnie, aby stwierdziły się słowa wasze, i abyście nie zginęli."" I uczynili tak. "
Genesis 42:21,"Ale mówili jeden do drugiego: ""Zaprawdę, myśmy grzeszni ze względu na brata naszego; ponieważ widzieliśmy utrapienie duszy jego, gdy błagał nas, a nie wysłuchaliśmy; dla tego przyszło na nas utrapienie to."" "
Genesis 42:22,"I odpowiedział im Reuben, mówiąc: ""Alboż nie mówiłem wam temi słowy: Nie grzeszcie przeciw chłopcu! Aleście nie słuchali. To téż krew jego, oto poszukiwaną jest!"" "
Genesis 42:23,"A oni nie wiedzieli, że rozumie to Josef; bo bywał tłomacz między nimi. "
Genesis 42:24,"On zaś odszedł od nich, i zapłakał; i wrócił do nich i mówił z nimi, a wziąwszy z pośród nich Szymeona, związał go przed oczyma ich. "
Genesis 42:25,"I rozkazał Josef, by napełniono wory ich zbożem, i aby zwrócono pieniądze ich, każdemu do worka jego, i żeby dano im zapasów na drogę. I uczyniono im tak. "
Genesis 42:26,"I włożyli zboże swe na osły swoje, i wyruszyli ztamtąd. "
Genesis 42:27,"Ale rozwiązał jeden z nich wór swój, by dać obrok osłowi swemu w gospodzie, i spostrzegł pieniądze swoje: że oto były u otworu biesagi jego. "
Genesis 42:28,"I powiedział braciom swoim: ""Zwrócono pieniądze moje, a oto są w biesadze mojej."" I zatrwożyło się serce ich, i z drżeniem rzekł jeden do drugiego: ""Co to nam Bóg uczynił!"" "
Genesis 42:29,"I przybyli do Jakóba ojca swego, do ziemi Kanaan, i opowiedzieli mu wszystko, co im się przytrafiło, mówiąc: "
Genesis 42:30,"""Przemawiał do nas mąż ów, pan owej ziemi, surowo, i uważał nas za szpiegujących kraj. "
Genesis 42:31,I rzekliśmy do niego: Myśmy prawi; nie bywaliśmy szpiegami. 
Genesis 42:32,"Dwunastu nas braci, synów ojca naszego; jednego już niema, a najmłodszy dziś przy ojcu naszym, w ziemi Kanaan. "
Genesis 42:33,"I rzekł do nas mąż ów, pan owej ziemi: ""Po tém poznam, żeście prawi: Brata jednego zostawcie u mnie, a dla niedostatku rodzin waszych zabierzcie i idźcie. "
Genesis 42:34,"I sprowadźcie brata waszego najmłodszego do mnie a poznam, żeście nie szpiegami, żeście prawi; brata waszego wrócę wam, a będziecie mogli krążyć po kraju."" "
Genesis 42:35,"I stało się, gdy wypróżniali wory swoje, a oto miał każdy węzełek pieniędzy swoich w worze swoim! I spostrzegli węzełki pieniędzy swoich, oni i ojciec i zatrwożyli się. "
Genesis 42:36,"I rzekł do nich Jakób, ojciec ich: ""Osierocicie mnie. Josefa niema, Szymeona niema, a Benjamina zabrać chcecie! na mnie spada wszystko!"" "
Genesis 42:37,"I rzekł Reuben do ojca swego, mówiąc: ""Obu synów moich zabij, jeżeli go nie sprowadzę tobie: oddaj go na ręce moje, a ja ci go zwrócę."" "
Genesis 42:38,"I rzekł: ""Nie pójdzie syn mój z wami, gdyż brat jego umarł, a on sam jeden pozostał; a gdyby spotkało go nieszczęście na drodze, którą pójdziecie, to strącicie siwiznę moję z żałością do grobu."" "
Genesis 43:1,A głód był ciężkim w kraju. 
Genesis 43:2,"I stało się, gdy do ostatka spożyli zboże, które sprowadzili z Micraim, że rzekł do nich ojciec ich: ""Wróćcie znowu, a kupcie nam cokolwiek żywności."" "
Genesis 43:3,"I rzekł do niego Jehuda, mówiąc: ""Oświadczył nam ów mąż, mówiąc: Nie ujrzeć wam oblicza mojego, jeżeli brat wasz nie będzie z wami! "
Genesis 43:4,"Jeżeli zechcesz posłać brata naszego z nami, to znijdziem, i zakupim ci żywności. "
Genesis 43:5,"A jeżeli zaś nie poszlesz, nie znijdziemy; bo mąż ów powiedział nam: Nie ujrzeć wam oblicza mojego, jeżeli nie będzie brata waszego z wami!"" "
Genesis 43:6,"I rzekł Israel: ""Czemuście tak skrzywdzili mnie, mówiąc temu mężowi, że macie jeszcze brata?"" "
Genesis 43:7,"I rzekli: ""Wypytywał się dokładnie ów mąż o nas i o rodzinie naszej, mówiąc: Czyż jeszcze ojciec wasz żyje? Czy macie jeszcze brata? I odpowiedzieliśmy mu stosownie do pytań tych. Alboż mogliśmy wiedzieć, że powie: Sprowadźcie brata waszego?"" "
Genesis 43:8,"I rzekł Jehuda do Israela, ojca swego: ""Poszlij chłopca zemną, a wybierzem się i pójdziem, abyśmy żyli, a nie pomarli, - tak my, jako i ty i dzieci nasze! "
Genesis 43:9,"Ja odpowiadam zań, z ręki mojej zażądasz go; jeżeli go nie odprowadzę do ciebie, a nie stawię przed oblicze twoje, niechaj będę grzesznym przed tobą po wszystkie dni. "
Genesis 43:10,"Bo gdybyśmy nie byli zwlekali, jużbyśmy wrócili dwa razy."" "
Genesis 43:11,"I rzekł do nich Israel, ojciec ich: ""Jeżeli więc tak być musi, uczyńcie to; nabierzcie lepszych płodów tej ziemi w naczynia wasze, a zawieźcie mężowi owemu w darze - nieco balsamu, i nieco miodu, korzeni i lotusu, pistacyi i migdałów. "
Genesis 43:12,"Pieniędzy téż w dwójnasób weźcie do rąk waszych, a pieniądze złożone napowrót w otwory biesag waszych zwróćcie rękami waszemi: może to pomyłka. "
Genesis 43:13,"I brata waszego weźcie, i wybierzcie się, i wróćcie się do owego męża. "
Genesis 43:14,"A Bóg wszechpotężny niechaj da wam miłosierdzie przed owym mężem, aby wypuścił wam brata waszego drugiego i Binjamina. A mnie - jeśli mi być osieroconym, niech osieroconym będę!"" "
Genesis 43:15,"I zabrali ci ludzie dary owe, i pieniędzy w dwójnasób wzięli w ręce swoje, i Binjamina, i wybrali się, i zeszli do Micraim, i stanęli przed obliczem Josefa. "
Genesis 43:16,"A ujrzawszy Josef Binjamina z nimi, rzekł do przełożonego domu swego: ""Wprowadź tych ludzi do domu, a narznij bydła i przygotuj; gdyż zemną jeść będą ci ludzie w południe."" "
Genesis 43:17,"I uczynił mąż ów jako rozkazał Josef, i wprowadził mąż ów tych ludzi do domu Josefa. "
Genesis 43:18,"I zlękli się ci ludzie, że zaprowadzeni zostali do domu Josefa i rzekli: ""Z powodu pieniędzy zwróconych do biesag naszych poprzednio, myśmy tu wprowadzeni, aby rzucił się na nas, i napadł nas, a wziął nas za niewolników i osły nasze."" "
Genesis 43:19,"I przystąpili do męża owego, co przełożonym był nad domem Josefa i przemówili do niego u wnijścia do domu. "
Genesis 43:20,"I rzekli: ""Pozwól panie! Przychodziliśmy już poprzednio kupować żywność. "
Genesis 43:21,"I stało się, gdyśmy przybyli do gospody i rozwiązali biesagi nasze, a oto pieniądze każdego u otworu biesagi jego, pieniądze nasze według wagi ich! I przywieźliśmy je napowrót w rękach naszych. "
Genesis 43:22,"Pieniądze też inne sprowadziliśmy w rękach naszych, dla zakupienia żywności. Nie wiemy, kto włożył pieniądze nasze do biesag naszych."" "
Genesis 43:23,"I rzekł: ""Bądźcie spokojni! Nie obawiajcie się: Bóg wasz, i Bóg ojca waszego dał wam skarb do biesag waszych; pieniądze wasze doszły mnie."" I wyprowadził do nich Szymeona. "
Genesis 43:24,"I wprowadził mąż ów tych ludzi w dom Josefa, i podał wody, i umyli nogi swoje; dał téż obrok osłom ich. "
Genesis 43:25,"I przygotowali dary, zanim nadszedł Josef w południe; gdyż słyszeli, iż tam jeść mieli chléb. "
Genesis 43:26,"A gdy przyszedł Josef do domu, przynieśli mu dary, które były w ręku ich, do domu, i pokłonili mu się ku ziemi. "
Genesis 43:27,"I zapytał ich o zdrowie i rzekł: ""Zdrówże ojciec wasz, starzec, o którymście mówili? Czy jeszcze żyje?"" "
Genesis 43:28,"A odpowiedzieli: ""Zdrów sługa twój, ojciec nasz; jeszcze żyje."" I schylili się i pokłonili. "
Genesis 43:29,"I podniósł oczy swoje, i spostrzegł Binjamina, brata swego, syna matki swojej, i rzekł: ""Czyż to ten brat wasz najmłodszy, o którymście mówili mi?"" I rzekł: ""Oby ci był Bóg miłościw, synu mój!"" "
Genesis 43:30,"I pospieszył Josef, bo zawrzała miłość jego ku bratu swojemu, i chciał się wypłakać; i poszedł do komnaty, i płakał tam. "
Genesis 43:31,"I umywszy twarz swoję wyszedł, i przezwyciężył się i rzekł: ""podajcie chléb!"" "
Genesis 43:32,"I podali jemu osobno, i im osobno i Micrejczykom też, którzy jadali z nim, osobno; ponieważ nie mogą Micrejczycy jeść z Ibrejczykami chleba, gdyż obrzydzeniem to dla Micrejczyków. "
Genesis 43:33,"I usiedli przed nim, - starszy po starszeństwie swojém, a młodszy po młodości swojej; i zdziwieni spoglądali jeden na drugiego. "
Genesis 43:34,I wniesiono upominki z przed oblicza jego dla nich; a przewyższył upominek dla Binjamina upominki wszystkich pięciokrotnie. I pili i podpili sobie z nim. 
Genesis 44:1,"I rozkazał przełożonemu domu swojego, i rzekł: ""Napełnij biesagi ludzi tych żywnością, o ile potrafią unieść, a włóż pieniądze każdego u otworu biesagi jego. "
Genesis 44:2,"A kielich mój, kielich srebrny, włożysz u otworu biesagi najmłodszego, jako i pieniądze za zboże jego."" I uczynił wedle słów Josefa, które wyrzekł. "
Genesis 44:3,"Poranek zaświecił, gdy ludzie owi wyprawieni zostali, - oni i osły ich. "
Genesis 44:4,"Zaledwie wyszli z miasta, jeszcze nie poszli daleko, gdy Josef rzekł do przełożonego nad domem swoim: ""Wstań, pogoń za tymi ludźmi, a gdy dościgniesz ich, powiedz im: ""Czemuście odpłacili złem za dobre? "
Genesis 44:5,"Wszakże to ten, z którego pija pan mój! I wróżyć téż wróży z niego, źleście to sobie poczęli!"" "
Genesis 44:6,I doścignął ich i powiedział im te słowa. 
Genesis 44:7,"I rzekli do niego: ""Czemu mówi pan nasz słowa podobne? Niegodném by to było sług twoich, uczynić rzecz taką! "
Genesis 44:8,"Wszak pieniądze, któreśmy znaleźli u otworu biesag naszych, zwróciliśmy tobie z ziemi Kanaan, i jakże nam kraść z domu pana twojego srebro albo złoto? "
Genesis 44:9,"U którego ze sług twoich znalezionym będzie, niechaj umrze; a my téż będziemy pana naszego niewolnikami!"" "
Genesis 44:10,"I rzekł: ""Istotnie podług słów waszych być powinno! Jednak ten, u którego się znajdzie, będzie mi niewolnikiem; wy zaś będziecie niewinni. "
Genesis 44:11,"I spiesznie złożyli każdy biesagę swą na ziemię, i rozwiązali każdy biesagę swoję. "
Genesis 44:12,"I szukał; od najstarszego zaczął, a na najmłodszym skończył; i znalazł się kielich w biesadze Binjamina. "
Genesis 44:13,"Tedy rozdarli szaty swoje, i objuczywszy każdy osła swojego, wrócili do miasta. "
Genesis 44:14,"I przyszedł Jehuda i bracia jego do domu Josefa, który jeszcze tam był, i padli przed nim na ziemię. "
Genesis 44:15,"I rzekł do nich Josef: ""Cóżto za czyn, któryście popełnili? Alboście nie wiedzieli, że odgadywać może człowiek mnie podobny?"" "
Genesis 44:16,"I rzekł Jehuda: ""Cóż mam powiedzieć panu naszemu? Cóż mówić, i czém się usprawiedliwiać? Bóg wynalazł grzech sług twoich! Otośmy niewolnikami pana naszego - i my, i ten, w którego ręku kielich znaleziony!"" "
Genesis 44:17,"I rzekł: ""Dalekiém odemnie, abym to uczynił; ten w którego ręku kielich znaleziony, ten będzie mi niewolnikiem; wy zaś idźcie w pokoju do ojca waszego!"" "
Genesis 44:18,"I przystąpił doń Jehuda, i rzekł: ""Proszę, panie mój! Dozwólże słudze twojemu powiedzieć słowo w uszy pana mojego, a niech się nie zapali gniew twój na sługę twojego; gdyżeś ty jako sam Faraon! "
Genesis 44:19,"Pan mój pytał sług swoich, mówiąc: Czyż macie ojca albo brata? "
Genesis 44:20,"I odpowiedzieliśmy panu naszemu: Mamy ojca starego, i chłopię starości młode; brat zaś jego umarł, a został sam po matce swojej, a ojciec jego pokochał go. "
Genesis 44:21,"Tedy rzekłeś do sług twoich: Sprowadźcie go do mnie, abym zwrócił oko moje na niego. "
Genesis 44:22,"I powiedzieliśmy panu naszemu: Nie może ten chłopiec opuścić ojca swojego - bo gdyby opuścił ojca swojego, - on by umarł. "
Genesis 44:23,"Tedy rzekłeś do sług twoich: Jeżeli nie znijdzie brat wasz najmłodszy z nami, to nie oglądać wam więcej oblicza mojego! "
Genesis 44:24,"I stało się, gdyśmy przyszli do sługi twego, do ojca mojego, powiedzieliśmy mu słowa pana naszego; "
Genesis 44:25,I rzekł ojciec nasz: Wróćcie znowu i zakupcie nam cokolwiek żywności. 
Genesis 44:26,"I odpowiedzieliśmy: Nie możemy znijść; jeżeli będzie brat nasz najmłodszy z nami, to znijdziemy; gdyż nie możemy oglądać oblicza męża owego, jeżeli brat nasz najmłodszy nie będzie z nami. "
Genesis 44:27,"I rzekł sługa twój, ojciec mój do nas: Wam wiadomo, iż dwóch urodziła mi żona moja. "
Genesis 44:28,"I poszedł jeden odemnie, i rzekłem: zapewne rozszarpanym został; bo nie widziałem go dotychczas. "
Genesis 44:29,"A jeżeli zabierzecie i tego z przed oblicza mojego, a spotka go nieszczęście, strącicie tedy siwiznę moję w niedoli do grobu. "
Genesis 44:30,"A teraz, jeżelibym przyszedł do sługi twego, ojca mojego, a niebyło by z nami chłopięcia, - dusza zaś jego przywiązana do duszy jego, -  "
Genesis 44:31,"Wtedy zobaczywszy, że chłopięcia niema, - umrze; a strącą słudzy twoi siwiznę sługi twego, ojca naszego, w żałości do grobu. "
Genesis 44:32,"Sługa zaś twój poręczył za chłopca u ojca mojego mówiąc: Jeżeli go nie odprowadzę do ciebie, niechaj grzesznym będę przed ojcem moim po wszystkie dni. "
Genesis 44:33,"A teraz niech téż zostanie sługa twój miasto chłopca niewolnikiem pana mojego, a chłopiec niechaj pójdzie z braćmi swoimi! "
Genesis 44:34,"Bo jakże pójdę do ojca mojego, gdy chłopca tego zemną nie będzie? Niechaj nie zobaczę niedoli, która spotka ojca mojego!"" "
Genesis 45:1,"I nie mógł się Josef wstrzymać, wobec wszystkich, stojących przed nim, i zawołał: ""Wydalcie wszystkich odemnie!"" I nie został nikt przy nim, gdy się dał poznać Josef braciom swoim. "
Genesis 45:2,"I podniósł głos swój z płaczem: i usłyszeli Micrejczycy, i usłyszał dom Faraona. "
Genesis 45:3,"I rzekł Josef do braci swoich: ""Jam jest Josef. Czy jeszcze ojciec mój żyje?"" I nie mogli bracia jego odpowiedzieć mu, gdyż zlękli się przed nim. "
Genesis 45:4,"I rzekł Josef do braci swoich: ""Przystąpcie téż do mnie!"" I przystąpili. I rzekł: ""Jam jest Josef, brat wasz, coście sprzedali mnie do Micraim. "
Genesis 45:5,"Ale teraz nie smućcie się, i niech to przykrém nie będzie w oczach waszych, żeście mnie tu sprzedali: gdyż dla utrzymania was wysłał mnie Bóg przed wami. "
Genesis 45:6,"Bo oto już dwa lata głodu na ziemi, a jeszcze pięć lat, w których nie będzie ani orki, ani żniwa. "
Genesis 45:7,"Wysłał mnie tedy Bóg przed wami, abym przygotował wam ostój na ziemi, i utrzymał przy życiu waszych, dla wieloznaczącego ocalenia. "
Genesis 45:8,"I tak teraz nie wyście posłali mnie tutaj, lecz Bóg, który téż postanowił mnie ojcem Faraona i panem całego domu jego, i władcą w całym kraju Micraim. "
Genesis 45:9,"Spieszcie się, a idźcie do ojca mojego, i powiedzcie mu: Tak rzecze syn twój Josef: Postanowił mnie Bóg panem całego Micraimu, przyjdźże do mnie, nie zwlekaj. "
Genesis 45:10,"I osiędziesz w ziemi Goszen, a będziesz blisko mnie, - ty, i synowie twoi, i wnuki twoje, i trzody i bydło twoje, i wszystko co twoje. "
Genesis 45:11,"A będę cię żywił tam, - bo jeszcze pięć lat będzie głód; abyś nie zubożał ty i dom twój, i wszystko, co twoje. "
Genesis 45:12,"A oto, oczy wasze widzą i oczy brata mojego, Binjamina, że to usta moje przemawiają do was. "
Genesis 45:13,"Opowiecie téż ojcu mojemu o wszystkiej chwale mojej w Micraim, i o wszystkiém, coście widzieli, i pospieszycie się, i sprowadzicie ojca mojego tutaj."" "
Genesis 45:14,"I padł na szyję Binjamina, brata swego, i płakał, a płakał téż Binjamin u szyi jego. "
Genesis 45:15,"I ucałował wszystkich braci swoich, i płakał, obejmując ich; poczem rozmawiali bracia jego z nim. "
Genesis 45:16,"A wieść rozniosła się w domu Faraona, i mówiono: Przybyli bracia Josefa! I było to przyjemném w oczach Faraona i w oczach sług jego. "
Genesis 45:17,"I rzekł Faraon do Josefa: ""Powiedz braciom swoim: Oto co wam uczynić, - objuczcie bydło wasze, a idźcie, udajcie się do ziemi Kanaan; "
Genesis 45:18,"I zabierzcie ojca waszego i rodziny wasze, i przyjdźcie do mnie; a oddam wam wybór ziemi Micraim, i będziecie pożywali tuk ziemi. "
Genesis 45:19,"A tyś umocowany! - Oto co wam czynić: Weźcie sobie z ziemi Micraim wozów dla dziatek i dla żon waszych, i przywieźcie ojca waszego, i przyjdźcie. "
Genesis 45:20,"A oko wasze niech nie żałuje sprzętów waszych, gdyż dobro całej ziemi Micraim waszém będzie."" "
Genesis 45:21,"I uczynili tak synowie Israela; i dał im Josef wozy z polecenia Faraona, i dał im zapas na drogę. "
Genesis 45:22,Wszystkim im dał przemienne szaty; a Binjaminowi dał trzysta srebrników i pięć przemiennych szat. 
Genesis 45:23,"A ojcu swojemu posłał również: dziesięć osłów, objuczonych dobrem Micraimu, i dziesięć oślic, objuczonych zbożem i chlebem i żywnością - dla ojca swego na drogę. "
Genesis 45:24,"I wyprawił braci swoich, i poszli; a rzekł do nich: ""Nie wadźcie się na drodze!"" "
Genesis 45:25,"I wyszli z Micraimu, i przybyli do ziemi Kanaan, do Jakóba, ojca swojego. "
Genesis 45:26,"I oznajmili mu, mówiąc: ""Jeszcze Josef żyje,"" i że on włada nad całą ziemią Micraim. I osłupiało serce jego; gdyż nie wierzył im. "
Genesis 45:27,"I powtórzyli mu wszystkie słowa Josefa, które mówił do nich; i zobaczył wozy, które przysłał Josef dla przewiezienia go; i ożył duch Jakóba, ojca ich. "
Genesis 45:28,"I rzekł Israel: ""Dosyć! Jeszcze Josef, syn mój żyje? pójdę, a obaczę go, zanim umrę."" "
Genesis 46:1,"I wyruszył Israel ze wszystkiém co miał; i przybyli do Beer-Szeba, i złożył ofiary Bogu ojca swego, Ic'haka. "
Genesis 46:2,"I rzekł Bóg do Israela w widzeniach nocy tej i zawołał: ""Jakóbie, Jakóbie!"" I rzekł: ""Oto jestem!"" "
Genesis 46:3,"I rzekł: ""Jam Bóg, Bóg ojca twojego; nie obawiaj się zstąpić do Micraimu; gdyż narodem wielkim uczynię cię tam! "
Genesis 46:4,"Ja zstąpię z tobą do Micraim, i Ja téż cię wywiodę; a Josef położy rękę swą na oczy twoje!"" "
Genesis 46:5,"I ruszył Jakób z Beer-Szeba; i powieźli synowie Israela Jakóba, ojca swego, i dziatwę swą, i żony swoje, na wozach, które był posłał Faraon dla przewiezienia go. "
Genesis 46:6,"I zabrali bydło swoje i dobytek swój, który nabyli w ziemi Kanaan, i przybyli do Micraim, Jakób i całe potomstwo jego z nim. "
Genesis 46:7,"Synów swoich i wnuków swoich z sobą, córki swoje i wnuczki swoje, i całe potomstwo swoje sprowadził z sobą do Micraim. "
Genesis 46:8,"A oto imiona synów Israela, przybyłych do Micraim: Jakób i synowie jego: Pierworodny Jakóba Reuben. "
Genesis 46:9,"A synowie Reubena: Chanoch, i Fallu, i Checron, i Charmi. "
Genesis 46:10,"A synowie Szymeona: Jemuel, i Jamin, i Ohad, i Jachin, i Cochar, i Szaul, syn Kanaanejki. "
Genesis 46:11,"A synowie Lewiego: Gerszon, Kehath i Merari. "
Genesis 46:12,"A synowie Jehudy: Er, i Onan, i Szela, i Perec, i Zerach; ale umarł Er i Onan w ziemi Kanaanejskiej. A byli synowie Pereca: Checron i Chamul. "
Genesis 46:13,"A synowie Isachara: Thola, i Fuwa, i Job i Szymron. "
Genesis 46:14,"A synowie Zebuluna: Sered, i Elon i Jachleel. "
Genesis 46:15,"Oto synowie Lei, których urodziła Jakóbowi w Paddan-Aram, wraz z Diną, córką jego. Wszystkich dusz synów i córek jego, - trzydzieści i trzy. "
Genesis 46:16,"A synowie Gada: Cyfjon, i Chaggi, Szuny, i Ecbon, Eri, i Arodi i Areli. "
Genesis 46:17,"A synowie Aszera: Imna, i Iszwa, i Iszwi, i Berya i Serach, siostra ich; a synowie Beryi: Cheber i Malkiel. "
Genesis 46:18,"Oto synowie Zylpy, którą dał Laban Lei, córce swojej, a urodziła ich Jakóbowi; szesnaście dusz. "
Genesis 46:19,"Synowie Racheli, żony Jakóba: Josef i Binjamin. "
Genesis 46:20,"I urodzili się Josefowi (synowie) w ziemi Micraim, których urodziła mu Osnath, córka Poti-Fery, kapłana Onu: Menasze i Efraim. "
Genesis 46:21,"A synowie Binjamina: Bela, i Becher, i Aszbel, Gera i Naaman, Echi, i Rosz, Muppim, i Chuppim i Ard. "
Genesis 46:22,"Oto synowie Racheli, którzy się urodzili Jakóbowi; wszystkich dusz czternaście. "
Genesis 46:23,A synowie Dana: Chuszym. 
Genesis 46:24,"A synowie Naftalego: Jachceel, i Guni, i Jecer i Szyllem. "
Genesis 46:25,"Oto synowie Bilhy, którą dał Laban Racheli, córce swojej, a urodziła ich Jakóbowi: wszystkich dusz siedm. "
Genesis 46:26,"Wszystkich dusz przybyłych z Jakóbem do Micraim, wyszłych z bioder jego, oprócz żon synów Jakóba, - wszystkich dusz było sześćdziesiąt i sześć. "
Genesis 46:27,"A synów Josefa, którzy mu się urodzili w Micraim - dusz dwie. Wszystkich dusz domu Jakóba przybyłych do Micraim było siedmdziesiąt. "
Genesis 46:28,"A Jehudę wysłał przed sobą do Josefa, aby mu wskazał drogę do Goszen. I przybyli do ziemi Goszen. "
Genesis 46:29,"I zaprzągł Josef wóz swój, i wyjechał na spotkanie Israela, ojca swojego, do Goszen; a gdy mu się ukazał, padł na szyję jego, i płakał u szyi jego długo. "
Genesis 46:30,"I rzekł Israel do Josefa: ""Teraz już mogę umrzeć po ujrzeniu oblicza twojego, że jeszcze żyjesz!"" "
Genesis 46:31,"I rzekł Josef do braci swoich, i do domu ojca swego: ""Pójdę i doniosę Faraonowi, i powiem mu: Bracia moi i dom ojca mojego, którzy byli w ziemi Kanaan, przybyli do mnie. "
Genesis 46:32,"A ci ludzie są pasterze trzód; gdyż hodownikami bydła zawsze byli, a trzody swoje i bydło swoje i wszystko, co do nich należy, sprowadzili. "
Genesis 46:33,"I będzie, gdy zawezwie was Faraon, i powie: Jakie zatrudnienie wasze? "
Genesis 46:34,"To powiecie: hodownikami bydła byli słudzy twoi od młodości naszej aż dotąd, - i my i ojcowie nasi; - abyście osiedli w ziemi Goszen; gdyż obrzydzeniem dla Micrejczyków jest każdy pasterz trzód."" "
Genesis 47:1,"I przybył Josef i doniósł Faraonowi, i rzekł: ""Ojciec mój i bracia moi i trzody ich, i bydło ich, wszystko co do nich należy, przybyli z ziemi Kanaan, - a oto są w ziemi Goszen."" "
Genesis 47:2,"I część braci swoich zabrał, pięciu mężów, i przedstawił ich Faraonowi. "
Genesis 47:3,"I rzekł Faraon do braci jego: ""Jakież zatrudnienie wasze?"" I odpowiedzieli Faraonowi: ""Pasterzami trzód są słudzy twoi, i my i ojcowie nasi."" "
Genesis 47:4,"I rzekli do Faraona: ""Przemieszkiwać w kraju tym przybyliśmy, gdyż niema pastwiska dla trzód sług twoich, bo ciężkim głód w ziemi Kanaan; a teraz niechże osiądą słudzy twoi w ziemi Goszen!"" "
Genesis 47:5,"I rzekł Faraon do Josefa, mówiąc: ""Ojciec twój i bracia twoi przybyli do ciebie: "
Genesis 47:6,"Ziemia Micraim przed tobą jest; na wyborze ziemi usadów ojca twojego i braci twoich, niech osiądą w ziemi Goszen; a jeśli wiadomo ci, że są między nimi ludzie dzielni, to ustanowisz ich nadzorcami bydła mojego."" "
Genesis 47:7,"I sprowadził Josef Jakóba, ojca swojego, i przedstawił go Faraonowi; i pobłogosławił Jakób Faraona. "
Genesis 47:8,"I rzekł Faraon do Jakóba: ""Ileż dni - lat życia twojego?"" "
Genesis 47:9,"I rzekł Jakób do Faraona: ""Dni-lat pielgrzymstwa mojego - sto trzydzieści lat; krótkie i smutne były dni - lata życia mojego, i nie doszły dni-lat życia ojców moich w dniach pielgrzymstwa ich."" "
Genesis 47:10,"I pobłogosławił Jakób Faraona, i wyszedł z przed oblicza Faraona. "
Genesis 47:11,"I osiedlił Josef ojca swego i braci swoich, i nadał im posiadłość w ziemi Micraim, w wyborowej ziemi, w ziemi Rameses, jak rozkazał Faraon. "
Genesis 47:12,"I zaopatrywał Josef ojca swojego, i braci swoich, i cały dom ojca swego chlebem, stosownie do dziatwy. "
Genesis 47:13,"A chleba już nie było w całej ziemi, bo ciężkim był głód bardzo; i wycieńczona była ziemia Micraim i ziemia Kanaan z przyczyny głodu. "
Genesis 47:14,"I zebrał Josef wszystkie pieniądze, które się znajdowały w ziemi Micraim i w ziemi Kanaan za żywność, którą kupowali; i wniósł Josef pieniądze te do domu Faraona. "
Genesis 47:15,"Ale wyczerpały się pieniądze w ziemi Micraim i w ziemi Kanaan; i przybyli wszyscy Micrejczycy do Josefa, mówiąc: ""Daj nam chleba. Czemu mamy umierać przed tobą? Bo - nie staje pieniędzy!"" "
Genesis 47:16,"I rzekł Josef: ""Sprowadźcie bydło wasze, a dam wam za bydło wasze, jeżeli nie staje pieniędzy."" "
Genesis 47:17,"I sprowadzili bydło swoje do Josefa; i dał im Josef chleba za konie, i za stada owiec, i za stada wołów, i za osły; - i wspierał ich chlebem za wszystko bydło ich w roku onym. "
Genesis 47:18,"I upłynął rok ów; i przyszli doń roku drugiego, i powiedzieli mu: ""Nie zataim przed panem naszym, że gdy wyczerpały się pieniądze, a stada bydła u pana naszego są, nie pozostało nic przed panem naszym, prócz ciała naszego i ziemi naszej. "
Genesis 47:19,"Czemu zamierać nam przed oczyma twojemi - i nam i ziemi naszej? Kup nas i ziemię naszę za chléb, a będziem my z ziemią naszą niewolnikami Faraona; tylko daj nasienia, abyśmy żyli, a nie pomarli, a ziemia nie spustoszała."" "
Genesis 47:20,"I tak kupił Josef wszystką ziemię Micraim dla Faraona, bo sprzedali Micrejczycy, każdy pole swoje, gdyż wzmógł się między nimi głód. I dostała się ziemia Faraonowi. "
Genesis 47:21,"A lud przeniósł on do miast, od końca granic Micraimu, do końca jego. "
Genesis 47:22,"Tylko ziemi kapłańskiej nie kupił, gdyż udział wyznaczony był dla kapłanów przez Faraona, i żywili się wyznaczonym udziałem swoim, który dał im Faraon; przeto nie sprzedawali ziemi swojej. "
Genesis 47:23,"I rzekł Josef do ludu: ""Oto kupiłem dzisiaj was i ziemię waszę dla Faraona: oto macie ziarno, i zasiejcie ziemię. "
Genesis 47:24,"I będzie przy żniwie, oddacie piątą część Faraonowi, a cztery części zostaną wam na zasiew pól, i na pożywienie dla dziatwy waszej."" "
Genesis 47:25,"I rzekli: ""Zachowałeś nas przy życiu! Niechaj znajdziemy łaskę w oczach pana naszego, i niechaj będziemy niewolnikami Faraona!"" "
Genesis 47:26,I ustanowił to Josef za prawo aż do dnia dzisiejszego na ziemi Micraim: Faraonowi piąta część. Jedna tylko ziemia kapłanów nie dostała się Faraonowi. 
Genesis 47:27,"I osiadł Israel w ziemi Micraim, w krainie Goszen; i nabywali posiadłości w niej, i rozplenili się i rozmnożyli się wielce. "
Genesis 47:28,"I żył Jakób w ziemi Micraim siedmnaście lat; a było dni Jakóba, - lat życia jego, - sto czterdzieści i siedm lat. "
Genesis 47:29,"I zbliżył się czas Israela, aby umarł; i wezwał syna swego, Josefa, i rzekł do niego: ""Jeżelim téż znalazł łaskę w oczach twoich, połóżże rękę twoję pod biodro moje, i okaż mi miłość i wierność; nie chciej pochować mnie w Micraim! "
Genesis 47:30,"A gdy spocznę przy ojcach moich, wyniesiesz mnie z Micraim, i pochowasz mnie w grobie ich!"" I rzekł: ""Uczynię podług słowa twojego!"" "
Genesis 47:31,"I rzekł: ""Przysiąż mi!"" I przysiągł mu. I pokłonił się Israel w głowach łoża. "
Genesis 48:1,"I stało się po wypadkach tych, że doniesiono Josefowi: ""Oto ojciec twój zachorował!"" I zabrał obu synów ze sobą: Menaszę i Efraima. "
Genesis 48:2,"I oznajmiono Jakóbowi, mówiąc: ""Oto syn twój, Josef, przybył do ciebie!"" I wysilił się Israel, i usiadł na łożu. "
Genesis 48:3,"I rzekł Jakób do Josefa: ""Bóg Wszechpotężny objawił mi się w Luz, w ziemi Kanaan, i błogosławił mi. "
Genesis 48:4,"I rzekł do mnie: Oto rozplenię i rozmnożę cię i wywiodę z ciebie zbór narodów, i oddam ziemię tę potomstwu twojemu po tobie w posiadanie wieczne. "
Genesis 48:5,"A teraz dwaj synowie twoi, którzy ci się urodzili w ziemi Micraim, przed przybyciem mojém do ciebie, do Micraim, moimi oni: Efraim i Menasze jako Reuben i Szymeon będą mi. "
Genesis 48:6,"Dzieci wszakże, które urodzą się z ciebie, po nich, twoje będą: imieniem braci swoich nazywani będą w udziale ich. "
Genesis 48:7,"Ja zaś... gdy wracałem z Paddan, umarła mi Rachel w ziemi Kanaan, w drodze, gdy pozostała jeszcze przestrzeń ziemi, aby przybyć do Efraty; i pochowałem ją tam na drodze do Efraty, czyli Bet-Lechem."" "
Genesis 48:8,"I spostrzegł Israel synów Josefa i rzekł: ""Któż ci są?"" "
Genesis 48:9,"I odpowiedział Josef ojcu swojemu: ""Synowie to moi, których dał mi tu Bóg."" I rzekł: ""Przyprowadźcie ich do mnie, a pobłogosławię ich."" "
Genesis 48:10,"A oczy Israela przytępiły się od starości; nie mógł dojrzeć. I przybliżył ich do niego, a on ucałował ich, i uściskał ich. "
Genesis 48:11,"I rzekł Israel do Josefa: ""Oglądać oblicza twojego nie spodziewałem się, a oto pokazał mi Bóg i potomstwo twoje!"" "
Genesis 48:12,"I usunął ich Josef od kolan jego, i pokłonił się twarzą ku ziemi. "
Genesis 48:13,"I wziął Josef obudwu, - Efraima prawą ręką swoją, po lewej Israela, a Menaszę lewą ręką swoją, po prawej Israela, - i przybliżył ich ku niemu. "
Genesis 48:14,"Ale wyciągnął Israel prawicę swoję, i położył ją na głowę Efraima, lubo był młodszy, a lewą rękę swoję na głowę Menaszy. Umyślnie przełożył ręce swoje, choć Menasze był pierworodnym. "
Genesis 48:15,"I błogosławił Josefowi i rzekł: ""Bóg, przed którego obliczem postępowali ojcowie moi, Abraham i Ic'hak, Bóg, który mnie prowadził od początku istnienia mojego aż do dnia obecnego, "
Genesis 48:16,"Anioł, który wybawił mnie od wszelkiego zła, niechaj błogosławi tym chłopiętom; niechaj mianowane będzie na nich imię moje i imię ojców moich, Abrahama i Ic'haka, i niechaj rozrosną się w mnóstwo w pośród ziemi!"" "
Genesis 48:17,"I zobaczył Josef, iż położyć chce ojciec jego rękę prawą swoję na głowę Efraima, i nie podobało się to w oczach jego; i ujął rękę ojca swojego, aby przenieść ją z głowy Efraima na głowę Menaszy. "
Genesis 48:18,"I rzekł Josef do ojca swego: ""Nie tak, ojcze mój! gdyż ten jest pierworodny; połóż prawicę twoję na głowę jego."" "
Genesis 48:19,"Ale wzbraniał się ojciec jego, i rzekł: ""Wiem, synu mój, wiem! I z niego powstanie lud; i on będzie wielkim; wszakże brat jego młodszy większym będzie od niego, a ród jego będzie mnóstwem plemion."" "
Genesis 48:20,"I błogosławił im w on dzień, mówiąc: ""Tobą błogosławić będzie Israel w słowach: ""Oby uczynił cię Bóg jako Efraima i jako Menaszę!"" I przełożył Efraima nad Menaszę. "
Genesis 48:21,"I rzekł Israel do Josefa: ""Oto ja umieram, a będzie Bóg z wami, i przywróci was do ziemi ojców waszych... "
Genesis 48:22,"Ja zaś daję ci udział jeden więcej niż braciom twoim, z tego, co zdobędę z ręki Emorejczyka mieczem moim i łukiem moim."" "
Genesis 49:1,"I wezwał Jakób synów swoich i rzekł: ""Zbierzcie się a oznajmię wam, co spotka was w późnych czasach! "
Genesis 49:2,"Zgromadźcie się i posłuchajcie, synowie Jakóba, a słuchajcie Israela, ojca waszego! "
Genesis 49:3,"Reuben, pierworodny tyś mój, siła moja i pierwiastek mocy mojej! Pierwszeństwo byś miał w dostojeństwie i pierwszeństwo w potędze; "
Genesis 49:4,Ale porywczość była jako powódź; pierwszeństwa mieć nie będziesz! Boś wstąpił na łoże ojca twojego; wtedy znieważyłeś łoże moje wysokie. 
Genesis 49:5,Szymeon i Lewi to bracia: narzędziami rozboju miecze ich! 
Genesis 49:6,"W radę ich nie wnijdź duszo moja! Ze zborem ich nie łącz się sławo moja! Bo w gniewie swoim zabili męża, a w swywoli swej kaleczyli wołu. "
Genesis 49:7,"Przeklęty gniew ich, gdyż zawzięty, i zapalczywość ich, gdyż okrutna! Rozdzielę ich w Jakóbie, a rozproszę ich w Israelu. "
Genesis 49:8,Jehudo! ciebie wysławiać będą bracia twoi; ręka twoja na karku wrogów twoich; korzyć się tobie będą synowie ojca twojego. 
Genesis 49:9,"Młody lwie Jehudo! Na zdobyczy, synu mój, wzrosłeś! Przykląkł, przyległ jako lew, jako lwica: któż pobudzi go? "
Genesis 49:10,"Nie ustąpi berło od Jehudy, ani buława z pomiędzy stóp jego, póki nie przyjdzie do Szylo, a jemu posłuszeńwo plemion! "
Genesis 49:11,"Uwiąże u winogradu osła swojego, a u łozy wyborowej źrebię oślicy swojej, wypierze w winie odzież swoję, a w soku winogron szatę swą. "
Genesis 49:12,"Iskrzących się oczu od wina, a białych zębów od mleka. "
Genesis 49:13,"Zebulun ku brzegom mórz się rozłoży i przy przystani okrętów, a jego krańce ku Cydonowi! "
Genesis 49:14,"Isachar osieł kościsty, wylega się między zagrodami! "
Genesis 49:15,"Upatrzył miejsce spoczynku, że dobre, i ziemię, że rozkoszna, i nachylił barki swe do dźwigania i poddał się daninie robotnika! "
Genesis 49:16,"Dan bronić będzie ludu swego, jako każde z pokoleń Israela. "
Genesis 49:17,"Niechaj będzie Dan wężem na drodze, żmiją na ścieżce, co kąsa pęciny rumaka, że pada jeździec jego wznak! "
Genesis 49:18,"Pomocy twojej wyglądam, o Boże! "
Genesis 49:19,"Gad, - najezdnicy napierać nań będą, ale on odeprze ich pięty! "
Genesis 49:20,"Od Aszera tłuste pokarmy, dostarczy on przysmaków królewskich. "
Genesis 49:21,"Naftali łania chyża, przemawia on słowami pięknemi. "
Genesis 49:22,"Rószczką płodną Josef, rószczką płodną nad zdrojem; latorośle jego rozkrzewiają się po za mur. "
Genesis 49:23,I jątrzą go i strzelają nań i prześladują go łucznicy. 
Genesis 49:24,"Wszakże pozostaje w mocy łuk jego i giętkiemi są ramiona i ręce jego, z rąk Mocarza w Jakóbie, ztamtąd - od Pasterza, Opoki Israela! "
Genesis 49:25,"Od Boga ojca twojego, który ci téż pomoże, i od Wszechpotężnego, który cię pobłogosławi błogosławieństwy niebios z góry, błogosławieństwy głębi leżącej nizko, błogosławieństwy piersi i żywota! "
Genesis 49:26,"Błogosławieństwy ojca twojego, które przewyższają błogosławieństwa przodków moich po granice wzgórz odwiecznych! Niechaj one zstąpią na głowę Josefa i na ciemię wybrańca braci swoich! "
Genesis 49:27,"Binjamin wilk drapieżny: z rana pożera łup, wieczorem rozdziela zdobycz!"" "
Genesis 49:28,"Oto wszystkie dwanaście pokoleń Israela, i oto co powiedział im ojciec ich i błogosławił im, każdego błogosławieństwem jego błogosławił ich. "
Genesis 49:29,"I polecił im i rzekł do nich: ""Ja będę przyłączon do ludu mojego: pochowajcie mnie przy ojcach moich, w jaskini, co na polu Efrona Chitejczyka, -  "
Genesis 49:30,"W jaskini, co na polu Machpela, co naprzeciw Mamre w ziemi Kanaan, którą nabył Abraham wraz z polem od Efrona Chitejczyka na dziedziczny grób. "
Genesis 49:31,"Tam pochowano Abrahama i Sarę, żonę jego, tam pochowano Ic'haka i Ribkę, żonę jego, i tam pochowałem i Leę -  "
Genesis 49:32,"Nabywszy pole i jaskinię, która w niém od synów Cheta. "
Genesis 49:33,"I przestał Jakób polecać synom swoim i złożył nogi swe na łoże, i skonał; i przyłączon został do ludu swego. "
Genesis 50:1,"I padł Josef na oblicze ojca swego i płakał nad nim, i całował go. "
Genesis 50:2,"I rozkazał Josef sługom swym, lekarzom, zabalsamować ojca swego; i zabalsamowali lekarze Israela. "
Genesis 50:3,I upłynęło mu czterdzieści dni - gdyż tyle dni upływa na balsamowaniu - i opłakiwali go Micrejczycy siedmdziesiąt dni. 
Genesis 50:4,"A gdy przeminęły dni płaczu po nim, rzekł Josef do domu Faraona, mówiąc: ""Jeżelim téż znalazł łaskę w oczach waszych, powiedzcież Faraonowi tak: "
Genesis 50:5,"Ojciec mój zaklął mnie, mówiąc: Oto, ja umieram; w grobie moim, którym wykopał sobie w ziemi Kanaan, tam pochowaj mnie! A teraz, chciałbym pójść i pochować ojca mojego, i powrócić!"" "
Genesis 50:6,"I rzekł Faraon: ""Idź, a pochowaj ojca twego, jako zaklął ciebie."" "
Genesis 50:7,"I poszedł Josef, aby pochować ojca swego; i poszli z nim wszyscy słudzy Faraona, starsi domu jego, i wszyscy starsi ziemi Micraim. "
Genesis 50:8,"I cały dom Josefa i bracia jego, i dom ojca jego; tylko dzieci swoje i trzody swe, i rogaciznę swą zostawili w ziemi Goszen. "
Genesis 50:9,"Wyprawili się téż z nim i wozy i jezdni, tak, że poczet był bardzo wielki. "
Genesis 50:10,"I doszli oni do gumna Cierniowego, które po drugiej stronie Jardenu i urządzili tam żałobę wielką i ciężką bardzo; i obchodził po ojcu swym żałobę przez siedm dni. "
Genesis 50:11,"I ujrzeli mieszkańcy ziemi tej, Kanaanejczycy, żałobę w Gumnie Cierniowém i rzekli: ""Żałoba to ciężka u Micrejczyków!"" Przeto nazwano imię jego: Abel-Micraim, które po drugiej stronie Jardenu. "
Genesis 50:12,"Uczynili z nim tedy synowie jego, jako im był przykazał: "
Genesis 50:13,"Ponieśli go synowie jego do Kanaan i pochowali go w pieczarze na polu Machpela, którą był nabył Abraham wraz z polem na grób dziedziczny od Efrona Chitejczyka naprzeciw Mamre. "
Genesis 50:14,"I wrócił Josef do Micraim, - on i bracia jego, i wszyscy, którzy poszli z nim dla pochowania ojca jego - gdy pochował ojca swego. "
Genesis 50:15,"A widząc bracia Josefa, że umarł ojciec ich, rzekli: ""Cóż, jeżeli znienawidzi nas Josef i odda nam wszystko zło, któreśmy mu wyrządzili?"" "
Genesis 50:16,"I wysłali do Josefa tak: ""Ojciec twój nakazał przed śmiercią swoją, mówiąc: "
Genesis 50:17,"Tak powiecie Josefowi: Proszę cię, chciejże przebaczyć winę braci twoich i grzech ich, że zło wyrządzili ci! A teraz przebaczże winę sług Boga ojca twojego!"" I zapłakał Josef gdy tak przemówiono do niego. "
Genesis 50:18,"Poszli tedy i bracia sami, i upadli przed nim i rzekli: ""Otośmy niewolnikami twoimi!"" "
Genesis 50:19,"I rzekł do nich Josef: ""Nie obawiajcie się, bo czyż ja w miejscu Boga? "
Genesis 50:20,"Jakkolwiek umyśliliście zło na mnie, Bóg umyślił to na dobre, aby sprowadzić to, co dziś się stało: aby zachować życie ludu licznego. "
Genesis 50:21,"I tak nie obawiajcie się! Ja będę żywił was i dziatwę waszę."" I pocieszał ich, i przemawiał do serca ich. "
Genesis 50:22,"I został Josef w Micraim, - on i dom ojca jego. I żył Josef sto dziesięć lat. "
Genesis 50:23,"I widział Josef u Efraima dzieci trzeciego pokolenia; synowie téż Machira, syna Menaszy, zrodzili się na kolanach Josefa. "
Genesis 50:24,"I rzekł Josef do braci swoich: ""Ja umieram; ale Bóg wspomni was i wyprowadzi was z ziemi tej, do ziemi, którą zaprzysiągł Abrahamowi, Ic'hakowi, i Jakóbowi."" "
Genesis 50:25,"I zaklął Josef synów Israela, i rzekł: ""Wspomnieć wspomni Bóg was, a wtedy wyniesiecie kości moje ztąd!"" "
Genesis 50:26,"I umarł Josef w wieku stu dziesięciu lat, i nabalsamowano go, i złożono do skrzyni w Micraim. "
