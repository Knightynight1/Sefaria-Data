Index Title,Psalms
        Version Title,"Bible in Polish, trans. Izaak Cylkow, 1841-1908 [pl]"
        Language,en
        Version Source,http://bibliepolskie.pl/
        Version Notes,
Psalms 1:1,"Szczęsny mąż, który nie szedł za radą niegodziwych, a na drodze grzeszników nie postał, a w kole szyderców nie zasiadł. "
Psalms 1:2,Lecz w nauce Bożej ma upodobanie i zakon Jego bada dzień i noc. 
Psalms 1:3,"I będzie jako drzewo zasadzone nad strumieniami wód, które owoc daje w czasie swoim, którego liść nie więdnie, a wszystko co czyni się powiedzie. "
Psalms 1:4,Nie tak niegodziwi; bo są jako plewa którą rozwieje wiatr. 
Psalms 1:5,"Przetoż nie ostoją się niegodziwi na sądzie, ani grzesznicy w gronie sprawiedliwych. "
Psalms 1:6,"Albowiem świadom Bóg drogi sprawiedliwych, a ślad niegodziwych zaginie. "
Psalms 2:1,"Czemu burzą się ludy, a narody knują zamysły próżne. "
Psalms 2:2,"Powstają królowie ziemi i książęta radzą społem, przeciw Bogu i pomazańcowi Jego. "
Psalms 2:3,Stargajmy ich więzy i zrzućmy z siebie ich pęta. 
Psalms 2:4,"Królujący w niebiosach uśmiecha się, Pan urąga im. "
Psalms 2:5,"Tedy przemówi do nich w gniewie Swoim, a w grozie Swojej zatrwoży ich. "
Psalms 2:6,"Ja to namaściłem króla mego na Cyonie, górze mojej świętej. "
Psalms 2:7,"Wygłaszam ten wyrok: Wiekuisty rzekł do mnie: Tyś mój syn, jam cię dziś światu wydał. "
Psalms 2:8,"Zażądaj odemnie, a dam ludy w dziedzictwo twoje, a na własność twoję kończyny ziemi. "
Psalms 2:9,"Roztrącisz je berłem żelazném, jak naczynie garncarskie, skruszysz je. "
Psalms 2:10,"A teraz królowie rozmyślcie się, ukorzcie się, sędziowie ziemi. "
Psalms 2:11,"Służcie Bogu w bojaźni, a radujcie się w skrusze. "
Psalms 2:12,Hołdujcie synowi by się nie gniewał i abyście nie zmylili drogi; bo łatwo zapłonie gniew Jego. Szczęśni którzy się doń uciekają. 
Psalms 3:1,"Psalm Dawida, gdy uciekał przed Absalonem synem swoim. "
Psalms 3:2,"Boże, jak liczni wrogowie moi, wielu powstaje przeciwko mnie. "
Psalms 3:3,Wielu powiada o duszy mojéj: Nie ma dlań zbawienia u Pana. - Sela. 
Psalms 3:4,"Ale Tyś o Boże, tarczą moją, chwałą moją, i co podnosisz głowę moję. "
Psalms 3:5,"Głosem moim do Boga wołam, a On odpowie mi z góry świętej Swojej. - Sela. "
Psalms 3:6,"Kładę się i zasypiam; budzę się, bo Bóg wspiera mnie. "
Psalms 3:7,"Nie lękam się kroci ludu, które zewsząd mnie oblegają. "
Psalms 3:8,"Powstań o Boże, wspomóż mnie Panie mój, bo porazisz wszystkich wrogów moich szczęki, zęby niegodziwych pokruszysz. "
Psalms 3:9,U Boga ocalenie; nad narodem Twoim błogosławieństwo Twoje. - Sela. 
Psalms 4:1,"Przewodnikowi chóru, przy towarzyszeniu instrumentów smyczkowych. Psalm Dawida. "
Psalms 4:2,"Na wezwanie moje, odpowiedz mi Panie słuszności mojej, w niedoli rozprzestrzeniłeś mi, zmiłuj się nademną i wysłuchaj modlitwę moję. "
Psalms 4:3,"Synowie ludzcy! dopókiż będzie chwała moja w poniewierce? upodobacie sobie marność, poszukiwać będziecie fałszu? - Sela. "
Psalms 4:4,"Wiedzcież, że odznaczył Bóg wiernego Sobie, Bóg słyszy, gdy wołam do Niego. "
Psalms 4:5,"Drżyjcie, a nie grzeszcie; rozważajcie w sercach waszych na łożach waszych, i uśmierzcie się. - Sela. "
Psalms 4:6,Ofiarujcie ofiary sprawiedliwości i ufajcie Bogu. 
Psalms 4:7,Wielu powiada: któż wskaże nam dobro? Zwróć na nas światło oblicza Twojego Boże. 
Psalms 4:8,"Dałeś radość sercu memu, z chwilą gdy zboże ich i wino obrodziło. "
Psalms 4:9,"W spokoju zarazem kładę się i zasypiam, bo Ty o Boże sam pozwalasz mi bezpiecznie spoczywać. "
Psalms 5:1,"Przewodnikowi chóru, przy towarzyszeniu fletów. Psalm Dawida. "
Psalms 5:2,Słowa moje usłysz Boże; wyrozumiéj westchnienia moje. 
Psalms 5:3,"Usłysz głos skargi mojéj, królu mój i Panie, gdy się modlę do Ciebie. "
Psalms 5:4,"Boże, zrana usłyszysz głos mój, zrana zwracam się do Ciebie i czekam. "
Psalms 5:5,"Bo nie jesteś Bogiem, który upodobał sobie nieprawość, nie przebywa przy Tobie zło. "
Psalms 5:6,"Nie ostaną się zuchwalcy przed oczyma Twemi, nienawidzisz wszelakich złoczyńców. "
Psalms 5:7,"Gubisz kłamców, człekiem krwi i zdrady brzydzi się Bóg. "
Psalms 5:8,"A ja w wielkiéj łasce Twojéj, wstąpię do domu Twojego, ukorzę się w przybytku Twoim świętym, w bojaźni przed Tobą. "
Psalms 5:9,"Boże, prowadź mnie w sprawiedliwości Twojéj, wobec czyhających na mnie, utoruj przedemną drogę Twoję. "
Psalms 5:10,"Bo niemasz w ustach ich szczerości, ich wnętrze zgubą tchnące, grobem otwartym ich gardło, język swój wygładzili. "
Psalms 5:11,"Potęp ich Panie, niech upadną przez własne knowania, dla ogromu grzechów strąć ich, bo przekorni są Tobie. "
Psalms 5:12,"A niech cieszą się wszyscy, co uciekają się do Ciebie, i wiecznie się radują, gdyż otaczasz ich opieką Swą, i weselą się w Tobie, którzy umiłowali imię Twoje. "
Psalms 5:13,"Bo błogosławisz sprawiedliwemu o Boże, gdyby tarczą, łaską go wieńczysz. "
Psalms 6:1,"Przewodnikowi chóru, przy towarzyszeniu instrumentów smyczkowych, na ośm głosów. Psalm Dawida. "
Psalms 6:2,"Boże, nie w gniewie Twoim napominaj mnie, nie w uniesieniu Twojém karć mnie. "
Psalms 6:3,"Zmiłuj się nademną o Boże, bo zawiędnę, ulecz mnie, bo strętwiały członki moje. "
Psalms 6:4,"A dusza moja strwożona wielce, a Ty o Boże dopókiż jeszcze? "
Psalms 6:5,"Zwróć się Boże, wyswobódź duszę moję, dopomóż mi przez litość Twoję. "
Psalms 6:6,Bo nie w śmierci pamięć o Tobie; w grobie któż wielbi Cię. 
Psalms 6:7,"Zmożony jestem łkaniem, skrapiam co noc me posłanie, łzami łoże moje zalewam. "
Psalms 6:8,"Zamroczyło się od strapienia oko moje, zgrzybiało przez tylu gnębiących mnie. "
Psalms 6:9,"Odstąpcie odemnie wszyscy złoczyńcy, gdyż wysłuchał Bóg głos płaczu mego. "
Psalms 6:10,Wysłuchał Bóg błaganie moje; Bóg modlitwę mą przyjął. 
Psalms 6:11,"Zawstydzeni i zatrwożeni wielce wszystkie wrogi moje, pierzchają shańbieni w jednéj chwili. "
Psalms 7:1,"Pieśń Dawida, którą zaśpiewał Bogu z powodu Kusza Benjaminity. "
Psalms 7:2,"Boże Panie mój, w Tobie szukam obrony, ocal mnie od wszystkich prześladowców, i wyzwól mnie. "
Psalms 7:3,"By nie porwał jako lew, życia mego, szarpiąc gdy niema zbawcy. "
Psalms 7:4,"Boże Panie mój, jeżelim to uczynił, jeżeli jest bezprawie w ręku mojém. "
Psalms 7:5,"Jeżelim odpłacił przyjacielowi złem, ja co wyzwoliłem prześladującego mnie niewinnie. "
Psalms 7:6,"Niech ściga wróg duszę moję; niech ją pojmą, i rozdepcze po ziemi żywot mój, a sławę moję w proch niechaj strąci. - Sela. "
Psalms 7:7,"Powstań o Boże, w gniewie Twoim, wystąp przeciw zaciekłości ciemiężców moich, czuwaj nademną, ustanów sąd. "
Psalms 7:8,"A zbór narodów otoczy Cię, a ponad nim wzniesiesz się ku wysokości. "
Psalms 7:9,"Boże który sądzisz narody, rozsądź mnie Boże; wedle sprawiedliwości mojej i niewinności niech się dzieje mi. "
Psalms 7:10,"Niech się skończy tedy złość niegodziwych, abyś podźwignął sprawiedliwego, Ty co badasz serca i wnętrzności, Boże sprawiedliwy! "
Psalms 7:11,"Tarcza moja u Boga, który wspomaga prawych sercem. "
Psalms 7:12,"Pan sędzią sprawiedliwym, i Pan groźnym jest wciąż. "
Psalms 7:13,"Jeżeli się nie nawróci; miecz Swój wyostrzy, łuk Swój naciągnie i wymierzy go. "
Psalms 7:14,"I dlań przygotuje narzędzia śmierci, strzały Swe palącemi uczyni. "
Psalms 7:15,"Otóż poczyna bezprawie i brzemiennym jest zagubą, a rodzi fałsz. "
Psalms 7:16,"Dół kopie i wydrąża go, - a wpadnie w przepaść, którą przygotował. "
Psalms 7:17,"Zwraca się niedola na głowę jego, a na jego ciemię srogość jego spada. "
Psalms 7:18,"Chwalić będę Boga wedle sprawiedliwości Jego, i wysławiać imię Boga Najwyższego. "
Psalms 8:1,Przewodnikowi chóru Gitejczyków. Psalm Dawida. 
Psalms 8:2,"Boże Panie nasz, jak wspaniałe imię Twoje po wszystkiej ziemi, coś wzniósł świetność Twoję na niebiosach. "
Psalms 8:3,"Przez usta dzieci i niemowląt utwierdziłeś Sobie chwałę, wobec przeciwników Twoich, by uśmierzyć wroga i mściwego. "
Psalms 8:4,"Gdy spoglądam na niebiosa Twoje, dzieło pieńści Twoich, księżyc i gwiazdy, któreś ustanowił. "
Psalms 8:5,"Czemże jest człowiek, że pamiętasz o nim, a syn człowieczy, że nań zważasz. "
Psalms 8:6,"A upośledziłeś go o mało od bóztwa, i chwałą i blaskiem uwieńczyłeś go. "
Psalms 8:7,"I postanowiłeś go władcą nad dziełami rąk Twoich, wszystko poddałeś pod stopy jego. "
Psalms 8:8,"Trzody i bydło wszelkie, jak i zwierzęta dzikie. "
Psalms 8:9,"Ptactwo nieba i ryby morza, wszystko co ciągnie po drogach morskich. "
Psalms 8:10,"Boże, Panie nasz, jak wspaniałem imię Twoje po wszystkiéj ziemi. "
Psalms 9:1,"Przewodnikowi chóru, z powodu śmierci, Benowi Psalm Dawida. "
Psalms 9:2,"Chwalić chcę Boga, całem sercem, opowiadać wszystkie cuda Twoje. "
Psalms 9:3,"Cieszyć się chcę i radować w Tobie, wysławiać imię Twe Najwyższy. "
Psalms 9:4,"Że pierzchły wrogi moje wstecz, upadły i zginęły przed obliczem Twojém. "
Psalms 9:5,"Bo przeprowadziłeś sprawę moję i spór mój, zasiadłeś na tronie, sędzia sprawiedliwy. "
Psalms 9:6,"Zgromiłeś ludy, zgubiłeś niegodziwego, zgładziłeś imię ich na wieki wieków. "
Psalms 9:7,"Wrogu, skończone spustoszenia na zawsze, a miasta, które zburzyłeś, zaginęła pamięć o nich. "
Psalms 9:8,"Ale Bóg wiecznie zasiada, ustanowił do sądu tron Swój. "
Psalms 9:9,A On sądzi świat w sprawiedliwości; wyrokuje o narodach wedle słuszności. 
Psalms 9:10,"I będzie Bóg twierdzą uciśnionemu, twierdzą w czasach niedoli. "
Psalms 9:11,"I ufać będą Tobie, którzy znają imię Twoje, bo nie opuściłeś szukających Cię, o Boże. "
Psalms 9:12,"Śpiewajcie Bogu, który zamieszkał na Cyonie, rozpowiadajcie między narodami dzieła Jego. "
Psalms 9:13,"Bo mściciel krwi, On zapamiętał ich, nie zapomniał wołania uciśnionych. "
Psalms 9:14,"Zmiłuj się nademną Boże, spójrz na nędzę moję od nieprzyjaciół moich, któryś mnie wyniósł z bram śmierci. "
Psalms 9:15,"Abym opowiadał wszystką chwałę Twoję u wrót córy Cyonu, abym się cieszył pomocą Twoją. "
Psalms 9:16,"Popadły ludy w przepaść, którą zgotowały; w sidła, które zastawiły uwikłała się noga ich. "
Psalms 9:17,"Dał się poznać Bóg, sprawiedliwość wymierzył, w dziele rąk własnych oplątał się niegodziwy. - Higgajon Sela. "
Psalms 9:18,Znijdą niegodziwi do grobu; wszystkie ludy co zapomniały Pana. 
Psalms 9:19,"Bo nie zawsze zapomnianym jest ubogi, nadzieja biednych nie znika na wieki. "
Psalms 9:20,"Powstań o Boże, niech się nie rozzuchwali śmiertelny, niech sądzone będą ludy przed obliczem Twojém. "
Psalms 9:21,"Rzuć Boże, postrach na nich, niech wiedzą ludy, że ludźmi są. "
Psalms 10:1,"Czemuż o Boże stoisz zdaleka, ukrywasz się w czasach niedoli. "
Psalms 10:2,"W pysze swojéj ściga niegodziwy biednego, usidleni są w knowaniach, które usnuli. "
Psalms 10:3,"Albowiem chlubi się niegodziwy żądzą duszy swojéj, a łupieżca bluźni, lży Boga. "
Psalms 10:4,"Niegodziwy w wyniosłości ducha swego: nie karci On, niemasz Boga, są wszystkie myśli jego. "
Psalms 10:5,"Szczęśliwe są drogi jego każdego czasu; wysoko sądy Twoje, daleko od niego; na wszystkich przeciwników swoich nadyma się. "
Psalms 10:6,"Mówi w sercu swém: nie zachwieję się, od pokolenia do pokolenia nie będę w złéj doli. "
Psalms 10:7,"Bluźnierstwa usta jego są pełne, podstępu i zdrady, a na języku jego niecność i nieprawość. "
Psalms 10:8,"Siedzi w zasadzce po zagrodach, w kryjówkach godzi na niewinnego; oczy jego nieszczęsnego śledzą. "
Psalms 10:9,"Czai się w kryjówce, jak lew w gęstwinie, czycha by porwać biednego; porywa biednego, oplątując go w sidła swoje. "
Psalms 10:10,"Płaszczy się, czai, aż wpadną w moc jego nieszczęśni. "
Psalms 10:11,"Mówi w sercu swojém: zapomniał Bóg, zakrył oblicze Swoje, nie ujrzy na wieki. "
Psalms 10:12,"Powstań Boże, Panie podnieś dłoń Twoję, nie zapominaj uciśnionych! "
Psalms 10:13,Czemuż ma lżyć niegodziwiec Pana; mawiać w sercu swojém: Ty nie poszukujesz. 
Psalms 10:14,"Widzisz jednak Ty! niecność i krzywdę widzisz, by odpłacić ręką Twoją, na Tobie polega nieszczęśliwy, osieroconego Ty byłeś pomocą. "
Psalms 10:15,"Skrusz ramię niegodziwca; a złoczyńcy, obyś złości jego szukał, a nie znalazł więcéj. "
Psalms 10:16,"Bóg królem na wieki wieków, znikną pogany z ziemi Jego. "
Psalms 10:17,"Życzenia uciśnionych usłyszysz o Boże; pokrzepisz ich serce, wysłucha ucho Twoje. "
Psalms 10:18,"Byś sprawiedliwość wymierzył sierocie i uciśnionemu, by nie wielmożył się więcéj człowiek téj ziemi. "
Psalms 11:1,"Przewodnikowi chóru; Dawida. Bogu powierzam się. Jakże wam mówić do duszy mojéj: schrońcie się na górę waszą, niby ptak. "
Psalms 11:2,"Bo otóż niegodziwi napięli łuk, założyli strzałę na cięciwę, by wystrzelać w ciemności prawych sercem. "
Psalms 11:3,"Gdy podstawy zburzone będą, sprawiedliwy cóż uczyni. "
Psalms 11:4,"Bóg w przybytku świętości Swojéj, Bóg, którego w niebiosach tron, oczy Jego widzą, powieki Jego badają synów ludzkich. "
Psalms 11:5,"Bóg sprawiedliwego doświadcza, a niegodziwego i miłującego bezprawie nienawidzi dusza Jego. "
Psalms 11:6,"Jakby deszcz spuszcza na niegodziwych błyskawice, ogień i siarkę, a wiatr spieki jest udziałem ich czary. "
Psalms 11:7,"Bo sprawiedliwym jest Bóg, sprawiedliwość miłuje; prawi oglądać będą oblicze Jego. "
Psalms 12:1,"Przewodnikowi chóru, na ośm głosów. Psalm Dawida. "
Psalms 12:2,"Dopomóż Boże, bo nie staje pobożnych, bo znikli wierni z pośród synów ludzkich. "
Psalms 12:3,"Fałsz prawi jeden drugiemu, usty gładkiemi; dwojakiém sercem mówią. "
Psalms 12:4,"Oby wytępił Bóg wszystkie usta gładkie, języki przemawiające z wysoka. "
Psalms 12:5,"Którzy powiadają, przez nasz język jesteśmy potężni, wargi nasze z nami: któż panem naszym. "
Psalms 12:6,"Wobec grabieży biednych, wobec jęku ubogich, teraz powstanę, rzecze Bóg; stawię w bezpieczeństwie tego, który tęskni za niém. "
Psalms 12:7,"Słowa Boże, słowa czyste, srebro wypławione w topielni ziemi, oczyszczone siedmkroć. "
Psalms 12:8,"Ty o Boże strzedz ich będziesz, ochronisz ich od tego rodu na wieki. "
Psalms 12:9,"Na około niegodziwi krążą, gdy się wzmaga zepsucie wśród synów ludzkich. "
Psalms 13:1,"Przewodnikowi chóru, Psalm Dawida. "
Psalms 13:2,"Dopókiż Boże zapominać mnie będziesz zupełnie, dopókiż odwracać będziesz oblicze Twoje odemnie? "
Psalms 13:3,"Dopókiż układać będę rady w duszy mojéj, będzie troska w sercu mojém codziennie; dopókiż wynosić się ma wróg mój nademną? "
Psalms 13:4,"Wejrzyj, odpowiedz mi Boże; Panie mój, oświeć oczy moje, bym nie zasnął śmiercią. "
Psalms 13:5,"Niech wróg mój nie powie: zmogłem go; prześladowcy moi niech się nie cieszą, żem się zachwiał. "
Psalms 13:6,"A ja ufam w miłosierdzie Twoje, rozraduje się serce moje pomocą Twoją; "
Psalms 13:7,"wysławiać będę Boga, bo łaskę zlał na mnie. "
Psalms 14:1,"Przewodnikowi chóru. Dawida. Rzecze nikczemny w sercu swojém: niemasz Boga; zepsuli, skazili postępki swe, niema czyniącego dobro. "
Psalms 14:2,"Bóg z nieba spogląda na synów ludzkich, by zobaczyć, czy jest kto rozumny, szukający Boga. "
Psalms 14:3,"Wszystko odstąpiło, pospołu się zepsuli; niema czyniącego dobro, niema ani jednego. "
Psalms 14:4,"Czyż nie mają poznać wszyscy złoczyńcy, co pożerają lud mój, spożywają jako chleb, Boga, którego nie wezwali. "
Psalms 14:5,"Tam zatrwożą się trwogą, gdyż Bóg jest w pokoleniu sprawiedliwém. "
Psalms 14:6,"Zamysłami biednego gardzić możecie, ale Bóg jest obroną jego. "
Psalms 14:7,"Ktoby dał z Cyonu pomoc Izraelowi; gdy zwróci Bóg wygnańców narodu Swego, rozweseli się Jakób, rozraduje Izrael. "
Psalms 15:1,"Psalm Dawida. Boże, komuż przebywać w namiocie Twoim, komu mieszkać na górze Twojej świętej? "
Psalms 15:2,"Kto postępuje nieskazitelnie, i świadczy sprawiedliwość, i prawi prawdę w sercu swojém. "
Psalms 15:3,"Nie spotwarza językiem swoim, nie czyni bliźniemu złego, ani hańby nie rzuca na krewnego. "
Psalms 15:4,"Nikczemnik w oczach jego wzgardzony, a bogobojnych szanuje; przysięga na swą szkodę, a nie odmienia. "
Psalms 15:5,"Pieniędzy swych nie daje na lichwę, i wziątku przeciw niewinnym nie bierze. Kto tak czyni, nie zachwieje się nigdy. "
Psalms 16:1,"Klejnot Dawida. - Ochroń mnie Boże, gdyż ufam Ci. "
Psalms 16:2,Rzekłaś do Boga: Panem moim Ty; dobrem mojém najwyższém. 
Psalms 16:3,"W Świętych, którzy na ziemi są, i szlachetnych, całe upodobanie moje w nich. "
Psalms 16:4,"Liczne są utrapienia tych, którzy innego nabyli; nie zalewam ja ich zalewek krwawych, i nie biorę imion ich na usta moje. "
Psalms 16:5,Bóg jest darem w udziale moim i kielichem moim; Ty dzierżysz los mój. 
Psalms 16:6,"Granice przypadły mi w rozkoszném polu; tak, dziedzictwo urocze jest dla mnie. "
Psalms 16:7,"Błogosławię Boga, który mi tak doradził; nocami téż napominają mnie wnętrza moje. "
Psalms 16:8,"Stawiam Boga przed sobą zawsze, bo póki On po prawicy mojéj, nie zachwieję się. "
Psalms 16:9,"Przeto cieszy się serce moje i raduje godność moja, a ciało moje spoczywa bezpiecznie. "
Psalms 16:10,"Bo nie zostawisz duszy mojéj przepaści, nie dasz pobożnemu Twemu widzieć zagubę. "
Psalms 16:11,"Wskażesz mi drogę życia, pełnia radości jest przed obliczem Twojém, rozkosz u prawicy Twojéj wiecznie. "
Psalms 17:1,"Modlitwa Dawida. Wysłuchaj Boże słuszność moję, zważ na moje wołanie; skłoń ucho do prośby mojéj, nie z ust obłudnych. "
Psalms 17:2,Z przed Ciebie niech wyrok mój wyjdzie; oczy Twoje spoglądają na prawość. 
Psalms 17:3,"Gdy zbadasz serce moje, nawiedzisz w nocy, doświadczysz mnie, nie znajdziesz nic; zła myśl nie przeszła przez usta moje. "
Psalms 17:4,"Wobec spraw ludzi, stosownie do słowa ust Twoich, wystrzegałem się dróg przestępcy. "
Psalms 17:5,Trzymają się kroki moje ścieżek Twoich; nie chwieją się stopy moje. 
Psalms 17:6,"Wzywam Cię, bo mnie wysłuchasz Panie; skłoń mi ucho Twoje i wysłuchaj słowa moje. "
Psalms 17:7,"Ucudownij łaskę Twoję, który wybawiasz od przeciwników, ufających prawicy Twojéj. "
Psalms 17:8,"Strzeż mnie jako źrenicę oka, w cieniu skrzydeł Twoich ukryj mnie. "
Psalms 17:9,"Przed niegodziwymi, którzy mnie napadają; przed wrogami, którzy zawzięcie mnie otaczają. "
Psalms 17:10,"Tuczne serce swe zamknęli, usta ich przemawiają z wysoka. "
Psalms 17:11,"Na każdym kroku teraz otaczają nas; oczy swoje zwracają, by nas powalić o ziemię. "
Psalms 17:12,"Podobny do lwa, pragnącego żeru, do lwiątka, siedzącego w ukryciu. "
Psalms 17:13,"Powstań Boże, uprzedź go, połóż go płazem; wybaw życie moje od niegodziwca, tego miecza Twojego. "
Psalms 17:14,"Od tłumów, które są ręką Twoją, od tłumów téj ziemi. Ich udział w tém życiu, a darami Twemi napełniasz ich żywot; mają pełnię synów, a zostawiają nadmiar dzieciom swoim. "
Psalms 17:15,"Ja zaś w prawości ujrzę oblicze Twoje; nasycę się za przebudzeniem, postacią Twoją. "
Psalms 18:1,"Przewodnikowi chóru. Przez sługę Bożego, Dawida, który wypowiedział Bogu, słowa pieśni téj, gdy wybawił go Bóg z rąk wszystkich nieprzyjaciół i z ręki Saula. "
Psalms 18:2,"I rzekł: Miłuję Cię, Boże, potęgo moja. "
Psalms 18:3,"Boże, opoko i twierdzo moja i wybawco mój, Panie mój, obrono, w którą ufam, tarczo moja i rogu wybawienia mojego, ucieczko moja! "
Psalms 18:4,"Wielbionego wzywam, Wiekuistego, i od wrogów moich wybawion jestem. "
Psalms 18:5,Ogarnęły mnie bóle śmierci i nurty otchłani zatrwożyły mnie. 
Psalms 18:6,"Męki przepaści osnuły mnie, pochwyciły sidła śmierci. "
Psalms 18:7,"W niedoli méj wzywam Boga i do Pana mojego wołam; wysłuchał z przybytku Swego głos mój, a wołanie moje przed Nim doszło uszu Jego. "
Psalms 18:8,"I wstrzęsła się i zadrżała ziemia, i posady gór się chwieją i wstrzęsły się, bo gniewem zapłonął. "
Psalms 18:9,"Wzniósł się dym w gniewie Jego, i ogień z ust Jego zieje; głownie żarzą się z Niego. "
Psalms 18:10,"I skłonił niebiosa i zstąpił, i gęsta mgła pod stopami Jego. "
Psalms 18:11,"I wsiadł na cherubina i wzniósł się, i pędził na skrzydłach wichru. "
Psalms 18:12,"I uczynił mrok Swą osłoną w około Siebie, gdyby namiot; pomrokę wód, gęste obłoki. "
Psalms 18:13,"Przed blaskiem od Niego chmury Jego pierzchały, grad i głownie ogniste. "
Psalms 18:14,"I zagrzmiał w niebiosach Bóg, a Najwyższy wydał głos Swój, grad i głownie ogniste. "
Psalms 18:15,"I puścił strzały Swoje i rozproszył ich, i błyskawicami ciskał i zmieszał ich. "
Psalms 18:16,"I ukazały się łożyska wód, i obnażyły się posady świata od groźby Twojéj Boże, od zadęcia wichru gniewu Twojego. "
Psalms 18:17,"Sięgnął z wysokości i wziął mnie, wydobył z toni wielkiéj. "
Psalms 18:18,"Ocalił mnie od wroga potężnego, od nieprzyjaciół moich, choć mocniejsi byli odemnie. "
Psalms 18:19,"Napadli mnie w dniu mego nieszczęścia, ale stał się Bóg podporą moją. "
Psalms 18:20,"I wywiódł mnie w przestronność, wybawił mnie, bo upodobał Sobie we mnie. "
Psalms 18:21,"Wynagradza mnie Bóg, wedle sprawiedliwości mojéj, wedle czystości rąk moich odpłaca mi. "
Psalms 18:22,"Albowiem przestrzegałem dróg Bożych, i nie byłem odstępcą od Pana mojego. "
Psalms 18:23,"Bo wszystkie Jego ustawy są przedemną, a od praw Jego nie odstępuję. "
Psalms 18:24,"I jestem cały oddany Jemu, i strzegę się od grzechu mojego. "
Psalms 18:25,"Przeto oddaje Bóg mi wedle sprawiedliwości mojéj, wedle czystości rąk moich przed oczyma Jego. "
Psalms 18:26,"Z miłosiernym postępujesz miłosiernie, z mężem nieskazitelnym nieskazitelnie. "
Psalms 18:27,"Ze szczerym postępujesz szczerze, a z przewrotnym walczysz. "
Psalms 18:28,"Bo lud uciśniony wybawiasz, a oczy wywyższone poniżasz. "
Psalms 18:29,"Tak, Ty rozświecasz pochodnię moję, Wiekuisty Pan mój rozjaśnia ciemność moję. "
Psalms 18:30,"Bo Tobą przełamię szyki, i Panem moim przestąpię mury. "
Psalms 18:31,"Pan, nieskazitelna droga Jego, słowo Boże czyste, tarczą On dla wszystkich, którzy ufają Mu. "
Psalms 18:32,"Bo któż Bogiem, prócz Wiekuistego, i któż opoką, prócz Pana naszego. "
Psalms 18:33,"Pan, który opasał mnie siłą, i uczynił prostą drogę moję. "
Psalms 18:34,"Upodobnił nogi moje do jelenich, a na wyżynach moich mnie stawia. "
Psalms 18:35,"Wprawia ręce moje do boju, że naciągają łuk spiżowy ramiona moje. "
Psalms 18:36,"I dałeś mi tarczę wybawienia Twego, a prawica Twoja wspierała mnie, a pobłażliwość Twoja uwielmożyła mnie. "
Psalms 18:37,"Rozszerzyłeś kroki moje podemną, i nie zachwiały się stawy moje. "
Psalms 18:38,"Ścigałem wrogi moje i dognałem je, i nie wróciłem ażem je wytępił. "
Psalms 18:39,"Skruszyłem je, że nie mogły powstać; padły pod stopy mojemi. "
Psalms 18:40,"Tak opasałeś mnie mocą do boju, powaliłeś przeciwniki moje podemnie. "
Psalms 18:41,"I wrogów moich podałeś mi kark, a nieprzyjaciół moich zgładziłem. "
Psalms 18:42,"Wołali, a nikt nie pomógł; do Boga, a nie odpowiedział im. "
Psalms 18:43,"I starłem ich jak proch na lica wiatru, jak błoto ulic rozrzuciłem ich. "
Psalms 18:44,"Wybawiłeś mnie od zatargów ludu, ustanowiłeś mnie głową narodów; lud, którego nie znałem służy mi. "
Psalms 18:45,"O których ze słuchu ucha zasłyszałem, synowie obczyzny schlebiają mi. "
Psalms 18:46,"Synowie obczyzny omdleli, i drżąc uchodzą z zamków swoich. "
Psalms 18:47,"Żyw Bóg, pochwaloną niech będzie opoka moja, wywyższonym Pan zbawienia mojego. "
Psalms 18:48,"Pan, który użyczył pomstę mi, i poddał narody podemnie. "
Psalms 18:49,"Który mnie wybawił od wrogów moich, a nad przeciwniki moje wyniósł mnie; od męża srogiego ocalił mnie. "
Psalms 18:50,"Przeto sławić Cię chcę między narodami o Boże, i imieniu Twojemu śpiewać będę. "
Psalms 18:51,"Który wielkiemi czyni zwycięztwa króla Swego i świadczy łaskę pomazańcowi Swemu, Dawidowi i rodowi jego na wieki. "
Psalms 19:1,Przewodnikowi chóru. Psalm Dawida. 
Psalms 19:2,"Niebiosa opowiadają chwałę Pana, a dzieła rąk Jego wygłasza nieboskłon. "
Psalms 19:3,"Dzień dniowi podaje hasło, a noc nocy przekazuje wieść. "
Psalms 19:4,"Bez mowy, bez wyrazów, nie słychać głosu ich. "
Psalms 19:5,"Po całéj ziemi rozchodzi się ich dźwięk, aż na kraniec świata ich słowo, kędy słońcu namiot postawił. "
Psalms 19:6,"A ono jak oblubieniec wychodzi ze swéj komnaty, cieszy się jak bohater, by przebiedz drogę. "
Psalms 19:7,"Od krańca niebios wschód jego, a jego obieg do krańców ich; a nic nie ukryte przed żarem jego. "
Psalms 19:8,"Nauka Boża doskonała, orzeźwia duszę; świadectwo Boże wiarygodne, uczy mądrości prostodusznego. "
Psalms 19:9,"Rozkazy Boże proste, rozweselają serce; przykazanie Boże jasne, oświeca oczy. "
Psalms 19:10,"Bojaźń Boża czysta, ostoi się na wieki; ustawy Boże prawdą, sprawiedliwe społem. "
Psalms 19:11,"Pożądańsze od złota i szczerego złota mnóstwa, słodsze od miodu i patoki się rozpływającej. "
Psalms 19:12,"I sługa Twój ustrzeżony przez nie, w przestrzeganiu ich sowita nagroda. "
Psalms 19:13,"Mimowolne błędy, któż je spostrzeże, od skrytych oczyść mnie. "
Psalms 19:14,"Ale i od rozmyślnych oddal sługę Twojego, by nie owładnęły mną; wtedy będę nieskazitelny i oczyszczony od grzechu wielkiego. "
Psalms 19:15,"Oby znalazły upodobanie słowa ust moich i myśli serca mojego przed Tobą o Boże, opoko moja i wybawicielu mój. "
Psalms 20:1,Przewodnikowi chóru. Psalm Dawida. 
Psalms 20:2,"Niech wysłucha cię Bóg w dzień niedoli, ochroni cię imię Boga Jakóba. "
Psalms 20:3,"Niech szle ci pomoc z świątyni, i z Cyonu cię wesprze. "
Psalms 20:4,"Niech wspomni wszystkie ofiary twoje, a całopalenie twoje niech Mu miłem będzie. - Sela. "
Psalms 20:5,"Niech da ci wedle serca twojego, i wszystkie zamysły twoje niech spełni. "
Psalms 20:6,"Wtedy ucieszym się zwycięztwem twojém, i w imię Pana naszego chorągiew podniesiem. Oby spełnił Bóg wszystkie życzenia twoje. "
Psalms 20:7,"Teraz wiem, że wspomoże Bóg pomazańca Swego, że go wysłucha z niebios Swoich świętych, przez potężne czyny zbawczéj prawicy Swojéj. "
Psalms 20:8,"Ci wozami, a ci rumakami, a my imieniem Boga, Pana naszego, chlubimy się. "
Psalms 20:9,"Oni poklękali i legli, a my stoimy i trzymamy się. "
Psalms 20:10,Boże wspomóż! Król oby nas wysłuchał w dzień wołania naszego. 
Psalms 21:1,Przewodnikowi chóru. Psalm Dawida. 
Psalms 21:2,"Boże potęgą Twoją cieszy się król, a Twoją pomocą jakże raduje się wielce. "
Psalms 21:3,"Pragnienie serca jego dałeś mu, a życzeniu jego ust nie odmówiłeś. - Sela. "
Psalms 21:4,"Bo uprzedziłeś go błogosławieństwy szczęścia, włożyłeś na głowę jego koronę szczerozłotą. "
Psalms 21:5,"O życie prosił Cię, dałeś mu je, długie dni na wieki wieków. "
Psalms 21:6,"Wielka chwała jego z pomocy Twojéj, sławę i świetność włożyłeś nań. "
Psalms 21:7,"Albowiem czynisz go błogosławieństwem na zawsze, orzeźwiasz go radością oblicza Twojego. "
Psalms 21:8,"Albowiem król ufa Bogu, i za łaską Najwyższego nie zachwieje się. "
Psalms 21:9,"Dosięgnie ręka Twoja wszystkie wrogi Twoje, prawica Twa najdzie nieprzyjacioły Twoje. "
Psalms 21:10,"Uczynisz je jako piec ognisty w chwili uniesienia Twego, Bóg w gniewie Swoim je zniweczy i poźre je ogień. "
Psalms 21:11,"Ród ich z ziemi zagubisz, a potomstwo ich z pośród synów ludzkich. "
Psalms 21:12,"Albowiem zastawili na Ciebie zło, knuli zdradę, a nic nie dokazali. "
Psalms 21:13,"Zwróciłeś ich barki, cięciwy Twojemi mierząc ku twarzy ich. "
Psalms 21:14,"Podnieś się Boże mocą Twoją, opiewać i wysławiać będziemy potęgę Twoję. "
Psalms 22:1,"Przewodnikowi chóru, na nutę: ""Łanio zorzy"", pieśń Dawida. "
Psalms 22:2,"Panie mój Panie, czemuś mnie opuścił, daleki od wspomożenia mnie, od słów skargi mojéj. "
Psalms 22:3,"Panie mój, wołam we dnie, a nie odpowiadasz mi, i nocą, a nie mam spokoju. "
Psalms 22:4,"A Ty jednak święty, zasiadający wśród chwały Izraela. "
Psalms 22:5,"Tobie ufali ojcowie nasi, ufali, a wybawiłeś ich. "
Psalms 22:6,"Do Ciebie wołali, a byli ocaleni, Tobie ufali i nie byli zawstydzeni. "
Psalms 22:7,"A ja - robak, a nie mąż, pośmiewisko ludzi, i wzgarda tłumu. "
Psalms 22:8,"Wszyscy co widzą mnie, urągają mi, ściągają usta, potrząsają głową. "
Psalms 22:9,"Niech poruczy to Bogu! niech go wybawi; ocali go, bo upodobał go Sobie. "
Psalms 22:10,"Albowiem Tyś wywiódł mnie z łona, złożyłeś mnie bezpiecznie u piersi matki mojéj. "
Psalms 22:11,"Na Tobie polegałem od urodzenia, od żywota matki mojéj, Panem moim Ty. "
Psalms 22:12,"Nie oddalaj się odemnie, bo niedola blizka, bo nie ma wybawcy. "
Psalms 22:13,"Otoczyła mnie byków gromada, mocarze Baszanu oblegli mnie. "
Psalms 22:14,"Rozwarli na mnie paszczę swą, jako lew co porywa i ryczy. "
Psalms 22:15,"Jako woda jestem rozlany, rozeszły się wszystkie członki moje, serce moje jako wosk roztopione wśród wnętrzności moich. "
Psalms 22:16,"Zaschła jak skorupa siła moja, i język mój przylgnął do podniebienia mego, i w proch śmierci powalasz mnie. "
Psalms 22:17,"Albowiem otoczyły mnie psy, zgraja złoczyńców obstąpiła mnie, jakoby lwy - ręce i nogi moje. "
Psalms 22:18,"Policzyć mogę wszystkie kości moje, a oni się przyglądają, znęcają się nademną. "
Psalms 22:19,"Rozdzielają szaty moje pomiędzy siebie, a o suknie moje rzucają los. "
Psalms 22:20,"Lecz Ty, o Boże, nie oddalaj się; potęgo moja, na zbawienie moje pospiesz. "
Psalms 22:21,"Ocal od miecza duszę moję, z mocy psa jedyną moję. "
Psalms 22:22,"Wyswobódź mnie z paszczy lwa, a od rogów bawołów obroń mnie. "
Psalms 22:23,"Rozgłaszać będę imię Twoje braciom moim, wśród zboru wielbić Cię będę. "
Psalms 22:24,"Bogobojni chwalcie Go, cały rodzie Jakóba czcij Go, i korzcie się przed Nim wszyscy z nasienia Izraela. "
Psalms 22:25,"Albowiem nie wzgardził, i nie wstrętna mu skarga biednego, i nie ukrył oblicza Swego przed nim, i gdy wołał do Niego, wysłuchał go. "
Psalms 22:26,"Od Ciebie uwielbianie moje w zborze wielkim, śluby moje spełnię wobec bogobojnych. "
Psalms 22:27,"Spożywać będą biedni i nasycą się, chwalić będą Boga czciciele Jego, ożyje serce wasze na wieki. "
Psalms 22:28,"Pomnieć będą, i zwrócą się do Boga wszystkie krańce ziemi, i ukorzą się przed Tobą plemiona narodów. "
Psalms 22:29,Albowiem Bogu należy się królowanie i władztwo nad narodami. 
Psalms 22:30,"Spożywają, korząc się wszyscy możni ziemi, przed Nim klękają wszyscy zstępujący w proch, i kto duszy swéj nie pożywił. "
Psalms 22:31,"Potomstwo służyć Mu będzie, opowiadać o Panu pokoleniom. "
Psalms 22:32,"Zejdą się, i wygłaszać będą sprawiedliwość Jego ludowi, który się narodzi, że On tego dokonał. "
Psalms 23:1,"Psalm Dawida. Bóg pasterzem moim, nie zbywa mi na niczém. "
Psalms 23:2,"Na błoniach zielonych daje mi się wylegać, do wód spokojnych prowadzi mnie. "
Psalms 23:3,"Duszę moję orzeźwia, wodzi mnie po ścieżkach cnoty, gwoli imieniu Swojemu. "
Psalms 23:4,"I choćbym szedł po dolinie cieni, nie będę się bał złego, bo Ty zemną; laska Twoja i podpora Twoja, one mnie pocieszą. "
Psalms 23:5,"Zastawiasz przedemną stół, wobec wrogów moich; namaszczasz olejem głowę moję, kielich mój przelewa się. "
Psalms 23:6,"Tak, szczęście i łaska podążają za mną po wszystkie dni życia mojego, i zamieszkam w domu Bożym na długie czasy. "
Psalms 24:1,"Dawida pieśń. - Boga jest ziemia i wszystko, co ją napełnia, świat i jego mieszkańcy. "
Psalms 24:2,"Bo On nad morzami ją utwierdził, i nad rzekami ją umocnił. "
Psalms 24:3,"Któż wstąpi na górę Bożą, i kto stanie na miejscu Jego świętém. "
Psalms 24:4,"Czystych rąk i nieskażonego serca, który nie podał fałszowi duszy swojéj, i nie przysięgał obłudzie. "
Psalms 24:5,"Odbiera błogosławieństwo od Boga, i nagrodę od Pana Swego wybawienia. "
Psalms 24:6,"Takiém jest pokolenie Jego czcicieli, szukających Oblicza Twego, to Jakób. - Sela. "
Psalms 24:7,"Wznieście bramy wierzchy swoje, i rozwiedźcie się wrota odwieczne, niech wnijdzie król chwały. "
Psalms 24:8,"Kto to ów król chwały? Bóg mocny i potężny, Bóg potężny w boju. "
Psalms 24:9,"Wznieście bramy wierzchy swoje, rozwiedźcie się wrota odwieczne, niech wnijdzie król chwały. "
Psalms 24:10,"Kto to ów król chwały? - Bóg zastępów, On to król chwały. - Sela. "
Psalms 25:1,Od Dawida. - Do Ciebie Boże duszę moję wznoszę. 
Psalms 25:2,"Panie mój na Tobie polegam; obym się nie powstydził, oby nie ucieszyli się wrogi moje nademną. "
Psalms 25:3,"I wszyscy, którzy Ci ufają, nie zawstydzą się; zawstydzą się przeniewierzający się napróżno. "
Psalms 25:4,"Drogi Twoje, Boże, daj mi poznać, ścieżki Twoje wskaż mi. "
Psalms 25:5,"Wdróż mnie w prawdę Twoję i naucz mnie, boś Ty Bogiem wybawienia mego, za Tobą tęsknię dzień cały. "
Psalms 25:6,"Wspomnij na miłosierdzie Twoje Boże, i na łaskę Twoję, bo odwieczne są. "
Psalms 25:7,"Grzechów méj młodości i przewinień moich nie pomnij; w łasce Twojéj pamiętaj o mnie, wedle dobroci Twojéj, Boże! "
Psalms 25:8,"Dobrym i prawym jest Bóg, przeto wskazuje występnym drogę. "
Psalms 25:9,Wdraża pokornych w prawo; wskazuje skromnym drogę Swoję. 
Psalms 25:10,"Wszystkie ścieżki Boże są miłością i prawdą, dla przestrzegających przymierza i świadectw Jego. "
Psalms 25:11,"Dla imienia Twego Boże wybacz winie mojéj, jakkolwiek wielką ona. "
Psalms 25:12,"Kto ów mąż, który się Boga boi; wskaże mu drogę, którą obrać winien. "
Psalms 25:13,"Aby dusza jego w szczęściu zamieszkała, a ród jego odziedziczył ziemię. "
Psalms 25:14,"Roki Boga są dla tych, co go się boją, a przymierze Jego, by je objawił im. "
Psalms 25:15,"Oczy moje zawsze ku Bogu, bo On wydobędzie z sideł nogi moje. "
Psalms 25:16,"Zwróć się do mnie i zlituj się nademną, bo samotny i biedny jestem. "
Psalms 25:17,"Udręczenia serca mego mnożą się, z utrapień moich wyprowadź mnie. "
Psalms 25:18,"Wejrzyj na nędzę i cierpienie moje, i odpuść wszystkie grzechy moje. "
Psalms 25:19,"Spójrz na nieprzyjaciół moich, bo ich tak wielu, a nienawiścią srogą, nienawidzą mnie. "
Psalms 25:20,"Zachowaj duszę moję i ocal mnie; niech się nie zawstydzę, żem zaufał Ci. "
Psalms 25:21,"Niewinność i prawość ochronią mnie, bo w Tobie mam nadzieję. "
Psalms 25:22,"Wybaw Panie, Izraela ze wszystkich utrapień jego. "
Psalms 26:1,"Od Dawida. - Osądź mnie Boże, bo w niewinności postępuję, i Bogu ufam i nie chwieję się. "
Psalms 26:2,"Doświadcz mnie Boże i wypróbuj, oczyść wnętrzności i serce moje. "
Psalms 26:3,"Albowiem miłosierdzie Twoje mam przed oczyma, a postępuję w prawdzie Twojéj. "
Psalms 26:4,"Nie przesiaduję z ludźmi fałszu, z obłudnymi nie schodzę się. "
Psalms 26:5,"Nienawidzę zboru złoczyńców, z bezbożnymi nie zasiadam. "
Psalms 26:6,"Umywam w niewinności ręce, i okrążam ołtarz Twój, Boże. "
Psalms 26:7,"By zawtórować głosem dziękczynienia, i opowiedzieć wszystkie cuda Twoje. "
Psalms 26:8,"Boże, umiłowałem siedzibę domu Twojego, i miejsce przybytku chwały Twojéj. "
Psalms 26:9,"Nie porwij z grzesznikami duszy mojéj, a z mężami krwi życia mojego. "
Psalms 26:10,"W których ręku zdrada, a których prawica pełna wziątku. "
Psalms 26:11,"Ja jednak w niewinności méj postępuję, wyswobódź mnie i zmiłuj się nademną. "
Psalms 26:12,Noga moja stanęła na równi; w zgromadzeniach wysławiać będę Boga. 
Psalms 27:1,"Od Dawida. Bóg światłem i zbawieniem mojém, kogóż się mam obawiać; Bóg obroną życia mojego, kogóż się mam lękać. "
Psalms 27:2,"Gdy natrą na mnie złoczyńcy, by poźrzéć ciało moje, ciemięzcy i wrogowie moi, upadną oni i legną. "
Psalms 27:3,"Gdy otoczy mnie obóz, nie zatrwoży się serce moje; gdy powstanie przeciw mnie wojna, i wtedy będę bezpieczny. "
Psalms 27:4,"O jedno proszę Boga, tego pragnę, bym zamieszkał w domu Bożym, przez wszystkie dni życia mojego, by napawać się urokiem Boga i odwiedzać przybytek Jego. "
Psalms 27:5,"Bo osłoni mnie w szałasie Swoim w dzień niedoli, i ukryje w tajni Swego namiotu, i na skałę mnie wyniesie. "
Psalms 27:6,"A tak wywyższy głowę moję nad nieprzyjacioły moje dokoła, a zaofiaruję w Jego namiocie ofiary radości, zaśpiewam i zanucę Bogu. "
Psalms 27:7,"Usłysz Boże głos mój gdy wołam, zmiłuj się nademną i wysłuchaj mnie. "
Psalms 27:8,"O tobie mówi serce moje: Szukajcie oblicza mojego; otóż oblicza Twego Boże, szukam. "
Psalms 27:9,"Nie ukrywaj oblicza Twego przedemną, nie odtrącaj w gniewie sługi Twojego; pomocą moją byłeś, nie porzucaj i nie opuszczaj mnie, Panie wybawienia mojego. "
Psalms 27:10,"Bo ojciec mój i matka mnie opuścili, ale Bóg mnie przygarnie. "
Psalms 27:11,"Wskaż mi Boże drogę Twoję, i prowadź po ścieżce prostéj, wbrew czyhającym na mnie. "
Psalms 27:12,"Nie wydaj mnie na wolę ciemięzców moich, bo powstawają przeciw mnie świadki fałszywe, i tchnące bezprawiem. "
Psalms 27:13,Gdybym nie był pewnym ujrzeć dobroć Boga w krainie życia... 
Psalms 27:14,"Polegaj na Bogu, bądź silnym, a utwierdzi się serce twoje; tak, polegaj na Bogu. "
Psalms 28:1,"Od Dawida. - Do Ciebie Boże wołam, opoko moja, nie bądź głuchym dla mnie; bo gdy milcząc odwrócisz się odemnie, podobnym będę do zstępujących do grobu. "
Psalms 28:2,"Słuchaj głosu próśb moich, gdy wołam do Ciebie, gdy wznoszę ręce moje do przybytku Twego świętego. "
Psalms 28:3,"Nie porywaj mnie z bezbożnymi, i ze złoczyńcami, głoszącymi pokój dla bliźnich, gdy złość mają w sercu swojém. "
Psalms 28:4,"Oddaj im według spraw ich, i w miarę złości uczynków ich; podług dzieła rąk ich oddaj im, oddaj im ich zapłatę. "
Psalms 28:5,"Bo nie zważają na sprawy Boże i dzieło rąk Jego; oby ich zburzył, a nie odbudował ich. "
Psalms 28:6,"Błogosławiony Bóg, albowiem wysłuchał głos próśb moich. "
Psalms 28:7,"Bóg mocą i tarczą moją. W Niego ufało serce moje i wspomożony zostałem, i ucieszyło się serce moje; przeto pieśnią moją dzięki Mu złożę. "
Psalms 28:8,"Bóg obroną ich, i twierdzą zbawczą pomazańca Swego On. "
Psalms 28:9,Wspomóż lud Twój i błogosław dziedzictwu Twojemu; bądź im pasterzem i piastuj ich na wieki. 
Psalms 29:1,"Psalm Dawida. - Nieście Bogu, Synowie Boży, nieście Bogu chwałę i cześć. "
Psalms 29:2,Nieście Bogu cześć imienia Jego; korzcie się przed Wiekuistym w nastroju świętym. 
Psalms 29:3,"Głos Boży nad wodami; Pan chwały zagrzmiał, Bóg nad wodami wielkiemi. "
Psalms 29:4,Głos Boży w potędze; głos Boży w majestacie. 
Psalms 29:5,Głos Boży łamie cedry; druzgoce Bóg cedry Libanu. 
Psalms 29:6,"I podrzuca je, jakoby cielęta, Liban i Szirion, jak bawolęta. "
Psalms 29:7,Głos Boży krzesze płomienie ognia. 
Psalms 29:8,"Głos Boży wstrząsa puszczą, wstrząsa Bóg pustynią Kadesz. "
Psalms 29:9,"Głos Boży wstrząsa dęby, i ogołaca bory, a w przybytku Jego wszystko głosi chwałę. "
Psalms 29:10,"Bóg w czas potopu panował, i panować będzie król na wieki. "
Psalms 29:11,"Bóg moc ludowi Swemu da, Bóg pobłogosławi lud Swój pokojem. "
Psalms 30:1,"Psalm, pieśń na poświęcenie domu przez Dawida. "
Psalms 30:2,"Wynosić Cię będę Boże, boś mnie wywiódł z toni, i nie uradowałeś nieprzyjaciół moich. "
Psalms 30:3,"Boże Panie mój, wołałem do Ciebie, a Tyś mnie uleczył. "
Psalms 30:4,"Boże, wywiodłeś z otchłani duszę moję, utrzymałeś mnie przy życiu, żem nie zstąpił do grobu. "
Psalms 30:5,"Śpiewajcie Bogu pobożni, dziękujcie imieniu Jego Świętemu. "
Psalms 30:6,"Bo chwilę trwa Jego gniew, a życie całe Jego łaska; wieczorem gości płacz, z rana - wesele. "
Psalms 30:7,A ja rzekłem w powodzeniu mojém: nie zachwieję się na wieki. 
Psalms 30:8,"Boże w łasce Twojéj, ustanowiłeś na górze mojéj potęgę; ukryłeś oblicze Twoje, a byłem strwożony. "
Psalms 30:9,"Do Ciebie Boże wołałem, do Pana się modliłem. "
Psalms 30:10,"Jakiż pożytek ze krwi mojéj, gdy znijdę do grobu; czyż może wielbić Cię proch, wygłaszać prawdę Twoję. "
Psalms 30:11,"Wysłuchaj o Boże i zmiłuj się nademną; Boże, bądź wybawcą moim. "
Psalms 30:12,"Wtedyś przemienił żałobę mą w taniec, rozwiązałeś wór mój, i przepasałeś mnie uciechą. "
Psalms 30:13,"Aby Cię opiewała sława i nie zamilkła; Boże, Panie mój, wiecznie Cię wysławiać będę. "
Psalms 31:1,"Przewodnikowi chóru, Psalm Dawida. "
Psalms 31:2,"Do Ciebie Boże chronię się, obym nie zawstydził się na wieki; w sprawiedliwości Twojéj wybaw mnie. "
Psalms 31:3,"Skłoń ku mnie ucho Twoje, rychło ocal mnie; bądź dla mnie opoką warowną, zamkiem obronnym, ku pomocy mojéj. "
Psalms 31:4,"Bo skałą moją i warownią moją Ty, i dla imienia Twojego kieruj i prowadź mnie. "
Psalms 31:5,"Wywiedź mnie z sideł tych, które zastawili na mnie, boś Ty obroną moją. "
Psalms 31:6,"W rękę Twą poruczam ducha mego; wybawiasz mnie Boże, Panie Wiekuisty, "
Psalms 31:7,"Nienawidzę oddanych próżnym marnościom, gdyż ja Bogu ufam. "
Psalms 31:8,"Raduję się i cieszę miłosierdziem Twojém, który wejrzałeś na niedolę moję, poznałeś utrapienia duszy mojéj. "
Psalms 31:9,"I nie wydałeś mnie w moc wroga, a postawiłeś na swobodzie nogi moje. "
Psalms 31:10,"Zlituj się nademną Boże, bo biada mi; zamroczyło się od żałości oko moje, i dusza moja i żywot mój. "
Psalms 31:11,"Bo spełniło się w trosce życie moje, a lata moje w westchnieniach, zwątlała w grzechu siła moja, a kości moje zanikły. "
Psalms 31:12,"Gwoli prześladowcom moim jestem hańbą, nawet sąsiadom moim wielce; postrachem znajomych. Spotykający mnie na ulicy, usuwają się odemnie. "
Psalms 31:13,"Zapomniany jestem, jak umarły, z serca; podobny do naczynia zużytego. "
Psalms 31:14,"Albowiem słyszę obelżywość tłumu, zbiegowisko dokoła, jak się zmawiają wespół na mnie; by odebrać mi życie przemyśliwają. "
Psalms 31:15,"A ja na tobie polegam; Boże, rzekłem: Panem moim Ty. "
Psalms 31:16,W ręku Twoim losy moje; wybaw mnie z mocy wrogów i prześladowców moich. 
Psalms 31:17,Zaświeć obliczem Twojém nad sługą Twoim; wspomóż mi w łasce Twojéj. 
Psalms 31:18,"Boże, obym się nie zawstydził, żem wzywał Ciebie; niech zawstydzą się niegodziwi i zamilkną w grobie. "
Psalms 31:19,"Niech oniemieją usta kłamliwe, co mówią o sprawiedliwym hardo, wyniośle i pogardliwie. "
Psalms 31:20,"Jak wielką dobroć Twoja, którą zachowałeś dla bogobojnych, którą przygotowałeś dla ufających Ci wobec synów ludzkich. "
Psalms 31:21,"Osłaniasz ich osłoną oblicza Twego od knowań ludzi, ukrywasz ich w namiocie przed zwadą plemion. "
Psalms 31:22,"Błogosławion Bóg, że cudownie łaskę Swą okazał mi w grodzie oblężonym. "
Psalms 31:23,"A jam rzekł w przerażeniu mojém: jestem odtrącony z przed oblicza Twego; aleś słyszał głos modlitwy mojéj, gdy wołałem do Ciebie. "
Psalms 31:24,Miłujcie Boga wszyscy pobożni Jego; wiernych strzeże Bóg i odpłaca sowicie pysznemu. 
Psalms 31:25,"Bądźcie silni, i niech się utwierdzi serce wasze, wy wszyscy, co macie nadzieję w Bogu. "
Psalms 32:1,"Dawida dumanie: Szczęsny, komu odpuszczony występek, wybaczony grzech. "
Psalms 32:2,"Szczęsny człowiek, któremu nie poczyta Bóg winy, a niema w jego duchu złudzenia. "
Psalms 32:3,"Bo gdym przemilczał, próchniały kości moje, a jęczałem cały dzień. "
Psalms 32:4,"Bo dzień i noc ciężyła na mnie ręka Twoja, zanikł tuk mój od upałów lata. - Sela. "
Psalms 32:5,"Grzech mój wyznałem Tobie, a winy mojéj nie taiłem; rzekłem: wyjawię przestępstwa moje Bogu, a Tyś odpuścił winę grzechu mojego. - Sela. "
Psalms 32:6,"O to modlić się winien każdy pobożny do Ciebie, czasu w którym znaleźć Cię może, by wylew wód wielkich go nie dosięgnął. "
Psalms 32:7,"Tyś ochroną mi, od niedoli strzeżesz mnie, hymnem zbawienia otaczasz mnie. - Sela. "
Psalms 32:8,"Uczynię cię roztropnym, wskażę ci drogę tę, po któréj postępować masz, utwierdzę na tobie oko moje. "
Psalms 32:9,"Nie bądźcie jako koń, jako muł bezrozumny, którego uzdą i wędzidłem żuchwę kiełznać, bo nie zbliży się ktobie. "
Psalms 32:10,Wiele cierpień przypada niegodziwemu; a ufającego Bogu łaską otacza. 
Psalms 32:11,"Radujcie się w Bogu i cieszcie się sprawiedliwi, i weselcie się wszyscy szczerego serca. "
Psalms 33:1,Weselcie się sprawiedliwi w Bogu; prawym przystoi chwała. 
Psalms 33:2,"Wysławiajcie Boga cytrą, lirą dziesięciostrunną śpiewajcie Mu. "
Psalms 33:3,"Śpiewajcie Mu pieśń nową, udatnie zagrajcie przy odgłosie trąb. "
Psalms 33:4,"Bo rzetelne jest słowo Boże, a każde Jego dzieło prawdziwe. "
Psalms 33:5,"Miłuje sprawiedliwość i prawo, miłosierdzia Bożego pełną jest ziemia. "
Psalms 33:6,"Słowem Bożém niebiosa stanęły, tchnieniem ust Jego wszystkie ich zastępy. "
Psalms 33:7,"Skupia niby w ścianę wody morza, składa w zbiorniki tonie. "
Psalms 33:8,"Niech boi się Boga cała ziemia, przed Nim niech drżą wszyscy mieszkańcy świata. "
Psalms 33:9,"Albowiem On rzekł, a stało się, On rozkazał, a stanęło. "
Psalms 33:10,"Bóg wywraca zamiary pogan, niweczy zamysły ludów. "
Psalms 33:11,"Postanowienie Boga na wieki się ostoi, zamysły serca Jego z pokolenia w pokolenie. "
Psalms 33:12,"Szczęsny naród, którego Bóg jest Panem, lud, który wybrał na dziedzictwo Swoje. "
Psalms 33:13,"Z niebios spogląda Bóg, widzi wszystkie syny Adama. "
Psalms 33:14,Z przybytku siedziby Swojéj spoziera na wszystkich mieszkańców ziemi. 
Psalms 33:15,"Który kształtuje wraz serca ich, który zważa na wszystkie sprawy ich. "
Psalms 33:16,"Króla nie wybawia mnogie wojsko, a bohatera nie ocala pełnia siły. "
Psalms 33:17,"Zawodny rumak w wygranéj, i potęgą swéj mocy nie uchroni. "
Psalms 33:18,"Otóż oko Boże nad wielbicielami Swoimi, nad ufającymi miłosierdziu Jego. "
Psalms 33:19,"By wybawić od śmierci duszę ich, i zachować ich życie podczas głodu. "
Psalms 33:20,"Dusza nasza wygląda Boga, naszą pomocą i tarczą On. "
Psalms 33:21,"Albowiem w Nim raduje się serce nasze, bo w imię święte Jego pokładamy nadzieję. "
Psalms 33:22,"Niech będzie miłosierdzie Twoje Boże nad nami, jakeśmy zaufali Tobie. "
Psalms 34:1,"Od Dawida. Kiedy zataiwszy rozum swój przed Abimelechem, a wygnany odszedł. "
Psalms 34:2,"Wielbić będę Boga każdego czasu, zawsze chwała Jego w ustach moich. "
Psalms 34:3,Bogiem się chlubi dusza moja; niech usłyszą uciśnieni i pocieszą się. 
Psalms 34:4,"Wynoście Boga wraz zemną, i wywyższajmy imię Jego społem. "
Psalms 34:5,"Szukałem Boga i wysłuchał mnie, a ze wszystkich niepokojów moich wybawił mnie. "
Psalms 34:6,"Spojrzeli ku Niemu i rozpromienieni byli, a oblicza ich nie pobladły. "
Psalms 34:7,"Ten oto biedny wołał, a Bóg usłyszał, i ze wszystkich utrapień wyzwolił go. "
Psalms 34:8,"Rozłożył się anioł Boży dokoła wiernych Jego, i wybawił ich. "
Psalms 34:9,"Posmakujcie i zobaczcie jak dobrym Bóg; szczęsny mąż, co chroni się do Niego. "
Psalms 34:10,"Czcijcie Boga Święci Jego, bo niemasz niedostatku dla bogobojnych. "
Psalms 34:11,Lwięta łakną i głód cierpią; a szukającym Boga nie zbraknie wszelkiego dobra. 
Psalms 34:12,"Pójdźcie dzieci, posłuchajcie mnie, bojaźni Bożéj nauczę was. "
Psalms 34:13,"Któryż mąż, co pragnie życia, miłuje dni swoje, by oglądał dobro. "
Psalms 34:14,"Strzeż języka swego od zła, i ust twoich od mowy zdradnéj. "
Psalms 34:15,"Stroń od złego, a czyń dobrze, pragnij zgody i ubiegaj się za nią. "
Psalms 34:16,"Oto oko Pańskie ku bogobojnym, a ucho Jego ku ich błaganiom. "
Psalms 34:17,"Gniew Boga na złoczyńców, by zgładzić z ziemi ich pamięć. "
Psalms 34:18,"Wołają, a Bóg słucha, i ze wszystkich cierpień ich wyzwala. "
Psalms 34:19,Blizkim Bóg złamanym w sercu; skruszonych w duchu wspomaga. 
Psalms 34:20,"Liczne są dolegliwości sprawiedliwego, ale ze wszystkich wybawia go Bóg. "
Psalms 34:21,"Strzeże wszystkie członki jego, ani jeden z nich nie uszkodzony. "
Psalms 34:22,Uśmierca niegodziwego zło; a wrogi sprawiedliwego potępieni będą. 
Psalms 34:23,"Wyzwala Bóg duszę sług swoich, a nie będą potępieni wszyscy, co ufają Mu. "
Psalms 35:1,"Od Dawida. Rozpraw się Boże z tymi, którzy prawują się ze mną; zwalcz tych, co przeciw mnie walczą. "
Psalms 35:2,"Chwyć za puklerz i tarczę, a powstań ku obronie mojéj. "
Psalms 35:3,"Porwij oszczep i stań zaporą przeciw prześladowcom moim; rzeknij duszy mojéj, pomocą twoją Ja. "
Psalms 35:4,"Niech zawstydzą się i zapłoną, którzy czyhają na życie moje, niech pierzchną i zarumienią się, którzy myślą o zagubie mojéj. "
Psalms 35:5,Niech będą jak plewa wobec wiatru; a anioł Boży niechaj ich rozproszy. 
Psalms 35:6,"Niech będzie droga ich ciemna i śliska, a anioł Boży niechaj ich ściga. "
Psalms 35:7,"Gdyż bez przyczyny zastawiali mi zgubne sidła swoje, bez przyczyny podkopywali życie moje. "
Psalms 35:8,"Niech spotka go zaguba bezwiednie; a sidła, które ukrył niech uwikłają go, z łoskotem niech wpadnie w nie. "
Psalms 35:9,"A dusza moja rozraduje się w Bogu, ucieszy się pomocą Jego. "
Psalms 35:10,"Wszystkie członki moje zawołają: Boże, kto równy Tobie, który wybawiasz biednego od silniejszego, biednego i ubogiego od łupieżcy. "
Psalms 35:11,"Stawają świadki przemocy, o czem nie wiem badają mnie. "
Psalms 35:12,Płacą mi złém za dobre; osierocona dusza moja. 
Psalms 35:13,"A ja, w czas ich niemocy, wdziałem wór żałobny, trapiłem postem duszę moję, a modlitwa moja do piersi méj wracała. "
Psalms 35:14,"Jak gdyby przyjacielem, jakby bratem moim był, błąkałem się; jakoby w żałobie po matce w czerni pochyliłem się. "
Psalms 35:15,"A oni w upadku moim cieszą się i gromadzą, gromadzą się przeciw mnie oszczercy których nie znam, szarpią mnie i nie poprzestają. "
Psalms 35:16,Z obłudnymi szydercami i pochlebcami ostrzą na mnie zęby. 
Psalms 35:17,"Panie dopókiż patrzyć na to będziesz, odwiedź duszę moję od ich zgubnych zamysłów, od lwiąt moję jedyną. "
Psalms 35:18,"Wysławiać Cię będę w zborze wielkim, wśród ludu licznego chwalić Cię będę. "
Psalms 35:19,"Niech nie mają ze mnie uciechy, ci co mnie nienawidzą niesłusznie, a wrogują bez powodu; niech nie mrugają okiem. "
Psalms 35:20,"Bo nie zgodę głoszą, a na spokojnych téj ziemi słowa zdradne zmyślają. "
Psalms 35:21,"Rozwierają na mnie usta swoje, wołają: otóż! otóż! widzi to oko nasze. "
Psalms 35:22,"Widzisz to Boże, nie zamilcz; Panie nie oddalaj się odemnie. "
Psalms 35:23,"Obudź się a ocuć dla prawa mojego, Boże mój i Panie dla sprawy mojéj. "
Psalms 35:24,"Sądź mnie po sprawiedliwości Twojéj Boże, Panie mój, a niech nie mają ze mnie uciechy. "
Psalms 35:25,"Niech nie powiedzą sobie: otóż jest życzenie nasze, niech nie powiedzą: unicestwiliśmy go. "
Psalms 35:26,"Niech się zawstydzą i zarumienią społem, co cieszą się niedolą moją; niech okryją się hańbą i sromotą, którzy wynoszą się nademnie. "
Psalms 35:27,"Niech się uradują i ucieszą ci, co pragną usprawiedliwienia mego, i niech mawiają zawsze: wywyższon niech będzie Bóg, który życzy pokoju słudze Swojemu. "
Psalms 35:28,"A język mój będzie opowiadał sprawiedliwość Twoję, dzień cały chwałę Twoję. "
Psalms 36:1,"Przewodnikowi chóru. Od sługi Bożego, od Dawida. "
Psalms 36:2,Słowo występku do niegodziwego w sercu mojém. Nie ma bojaźni Boga przed oczyma Jego. 
Psalms 36:3,"Bo schlebia mu w oczy, by znalazł grzech jego, by nienawidzieć. "
Psalms 36:4,"Mowa ust jego nieprawość i obłuda, pomija by stać się mędrszym i poprawić się. "
Psalms 36:5,"Nieprawość zamyśla na łożu swojém, stanął na drodze niedobréj, złém nie brzydzi się. "
Psalms 36:6,"Boże do niebios sięga miłosierdzie Twoje, niezawodność Twoja pod obłoki. "
Psalms 36:7,"Sprawiedliwość Twoja jako góry najwyższe, Twoje wyroki jako głębia niezmierna, człowieka i zwierzę wspomagasz Boże. "
Psalms 36:8,"Jak cenną jest łaska Twoja, Panie, a synowie Adama, którzy pod cienie skrzydeł Twoich się chronią. "
Psalms 36:9,"Nasyceni obfitością domu Twojego, a strumieniem rozkoszy Twoich napawasz ich. "
Psalms 36:10,"Bo z Tobą źródło życia, w świetle Twojém oglądamy światło. "
Psalms 36:11,"Rozciągnij łaskę Twoję nad tymi, co poznali cię; a sprawiedliwość Twoję na prawych sercem. "
Psalms 36:12,"Niech nie nastąpi na mnie noga pychy, a ręka bezbożnych niech mnie nie potrąca. "
Psalms 36:13,"Tam już padają złoczyńcy, porażeni i nie mogą powstać. "
Psalms 37:1,Dawida psalm. - Nie obruszaj się na złoczyńców nie zajrzyj czyniącym nieprawość. 
Psalms 37:2,"Bo jak trawa wprędce będą podcięci, i jako chwast zielony powiędną. "
Psalms 37:3,"Zaufaj Bogu i czyń dobrze, żyj w kraju i pielęgnuj prawdę. "
Psalms 37:4,"I napawaj się Bogiem, a spełni życzenia serca twojego. "
Psalms 37:5,"Porucz Bogu drogę twoję, i polegaj na Nim, a on dokona. "
Psalms 37:6,"I wywiedzie jak światło sprawiedliwość Twoję, a prawo Twoje jak jasne południe. "
Psalms 37:7,"Poddaj się Bogu i wyczekuj go, nie zazdrość temu, któremu się powodzi, człowiekowi, który spełnił zamiary. "
Psalms 37:8,"Zaniechaj gniewu, i porzuć zapalczywość, nie obruszaj się, bo to jedynie do złego. "
Psalms 37:9,"Albowiem złoczyńcy zatraceni będą, a ufający Bogu, oni odziedziczą ziemię. "
Psalms 37:10,"A jeszcze chwila, a nie będzie niegodziwego; spojrzysz na miejsce jego, a nie masz go. "
Psalms 37:11,Ale pokorni posiędą ziemię i napawać się będą pełnią pokoju. 
Psalms 37:12,Knuje niegodziwy przeciw sprawiedliwemu i ostrzy nań zęby swoje. 
Psalms 37:13,"Pan urąga mu, bo widzi że nadchodzi dzień jego. "
Psalms 37:14,"Miecza dobyli niegodziwcy, naciągnęli łuk swój, by porazić biednego i uciśnionego, by wytracić postępujących prostą drogą. "
Psalms 37:15,"Miecz ich przebije ich serce, a łuki ich połamane będą. "
Psalms 37:16,"Lepiéj z małem sprawiedliwemu, niż w dostatku niegodziwcom wielu. "
Psalms 37:17,"Albowiem ramiona niegodziwców połamane będą, a wesprze sprawiedliwych Bóg. "
Psalms 37:18,"Zna Bóg losy nieskazitelnych, a dziedzictwo ich wieczne będzie. "
Psalms 37:19,"Nie zawstydzą się w złą godzinę, a w dni głodu będą nasyceni. "
Psalms 37:20,"Albowiem niegodziwcy zaginą, a wrogi Boga jak krasa łąk znikną, jako dym znikną. "
Psalms 37:21,"Pożycza niegodziwy a nie płaci, a sprawiedliwy miłosierny jest i daje. "
Psalms 37:22,"Bo błogosławieni Jego posiędą ziemię, a wyklęci Jego będą zatraceni. "
Psalms 37:23,"Przez Boga kroki męża są kierowane, a drogę Jego upodobał sobie. "
Psalms 37:24,"Chociaż upadnie, nie runie, gdyż Bóg wspiera go. "
Psalms 37:25,"Młody byłem i zestarzałem się, a nie widziałem sprawiedliwego opuszczonym, ani potomstwa jego żebrzącego chleba. "
Psalms 37:26,Codzień miłosiernym jest i rozpożycza; a potomstwo jego błogosławieństwem. 
Psalms 37:27,"Stroń od złego, a czyń dobrze, a bądź spokojnym na wieki. "
Psalms 37:28,"Albowiem Bóg miłuje prawość i nie opuści pobożnych swoich; na wieki ma ich w straży Swojéj, a ród niegodziwych zaginie. "
Psalms 37:29,Sprawiedliwi odziedziczą ziemię i zamieszkają na zawsze na niéj. 
Psalms 37:30,"Usta sprawiedliwego wysnuwają mądrość, a język jego wygłasza prawo. "
Psalms 37:31,Nauka Pana jego w jego sercu; nie chwieją się kroki jego. 
Psalms 37:32,Czyha niegodziwy na sprawiedliwego i pragnie śmierć mu zadać. 
Psalms 37:33,"Bóg nie zostawi go w ręku jego, i nie potępi go, gdy będzie sądzony. "
Psalms 37:34,"Miéj nadzieję w Bogu, przestrzegaj drogi Jego, a On Cię wywyższy, abyś odziedziczył ziemię; zagładę niegodziwych zobaczysz. "
Psalms 37:35,"Widziałem niezbożnika przemożnego, rozpierającego się niby samorosłe drzewo zielone. "
Psalms 37:36,"A przeminął i otóż nie ma go, szukałem go a nie znalazł się. "
Psalms 37:37,"Strzeż niewinnego, patrz prawego, bo przyszłość jest dla męża pokoju. "
Psalms 37:38,"A występni wytępieni będą społem, przyszłość niegodziwych zniweczoną jest. "
Psalms 37:39,"A zbawienie sprawiedliwych od Boga, On obroną ich w czas niedoli. "
Psalms 37:40,"Wspomaga ich Bóg i ocala ich, ocala ich od niegodziwych i wybawia ich, bo zaufali Mu. "
Psalms 38:1,Psalm Dawida na wspomnienie. 
Psalms 38:2,"Boże w gniewie Twoim nie karć mnie, w oburzeniu Twojém nie karaj mnie. "
Psalms 38:3,"Bo strzały Twoje utkwiły we mnie, a tknęła mnie ręka Twoja. "
Psalms 38:4,"Ani cząstki zdrowéj na ciele mojém wobec gniewu Twego, niema spokoju członkom moim wobec grzechu mojego. "
Psalms 38:5,"Bo winy moje przerosły głowę moję, jako brzemię ciężkie, przeciążają mnie. "
Psalms 38:6,"Zaropiały i zajątrzyły się rany moje, dla głupoty mojéj. "
Psalms 38:7,"Pokrzywiłem się, pochyliłem bardzo, cały dzień w żałobie chodzę. "
Psalms 38:8,"Albowiem biodra moje pełne zgorzeli, a nic zdrowego w ciele mojém. "
Psalms 38:9,"Strętwiałem i skruszyłem się wielce, jęczę ze wzburzenia serca mego. "
Psalms 38:10,"Panie obecném Tobie całe pragnienie moje, a westchnie moje przed Tobą nie ukryte. "
Psalms 38:11,"Serce moje kołace, opuściła mnie siła moja, a światło oczu moich, i ono nie ostało się przy mnie. "
Psalms 38:12,"Przyjaciele moi i towarzysze od plagi mojéj stronią, a blizcy moi zdala stanęli. "
Psalms 38:13,"A zastawiają sidła co żądają duszy mojéj, a pragnący nieszczęścia mego miotają obelgi, i zdrady cały dzień knują. "
Psalms 38:14,"A ja jak głuchy nie słyszę, i jak niemy, co nie otwiera ust swoich. "
Psalms 38:15,"I stałem się jak człowiek, który nie rozumié, a nie ma w uściech odprawy. "
Psalms 38:16,"Bo Ciebie Boże wyczekuję; Ty odpowiesz Boże, Panie mój. "
Psalms 38:17,"Bom rzekł: niech nie mają uciechy ze mnie; gdy się chwieje noga moja, niech nademnie się nie wynoszą. "
Psalms 38:18,"Bom ja na upadek gotów, a ból mój obecny mi zawsze. "
Psalms 38:19,"Bo winę mą wyjawiam, a pokutuję za grzech mój. "
Psalms 38:20,"A wrogi moje żyją, wzmacniają się, mnożą się nienawidzący mnie niesłusznie. "
Psalms 38:21,"I odpłacający złém za dobre, którzy mnie prześladują, za to że dążę za dobrém. "
Psalms 38:22,"Nie opuszczaj mnie Boże Panie mój, nie oddalaj się odemnie. "
Psalms 38:23,"Pospiesz na ratunek mój Panie, pomocy moja. "
Psalms 39:1,Przewodnikowi chóru Jedutunowi. Psalm Dawida. 
Psalms 39:2,"Rzekłem: Strzedz będę dróg moich, bym nie zgrzeszył językiem moim; utrzymam ustom moim zamknięcie, póki niegodziwy przedemną. "
Psalms 39:3,"Zaniemiałem milczeniem, zwątpiłem o dobrém, choć ból mój się zajątrzył. "
Psalms 39:4,"Rozgorzało się serce we wnętrzu mojém, w umyśle moim zapłonął ogień, i przemówiłem językiem moim. "
Psalms 39:5,"Objaw mi Boże koniec mój, i wymiar dni moich jakim jest, bym poznał jak nikłym ja. "
Psalms 39:6,"Oto piędziami wymierzyłeś dni moje, a wiek mój jak nicość przed Tobą. Zaprawdę, wszystko znikomością, każdy człowiek istniejący. - Sela. "
Psalms 39:7,"Zaprawdę, niby widmo błąka się człowiek, tylko dla marności wrzawę czyni, gromadzi a nie wie kto to zabierze. "
Psalms 39:8,"A teraz czego mam się spodziewać Panie? Nadzieja moja, w Tobie ona. "
Psalms 39:9,"Od wszelkich przewinień moich wyzwól mnie, pośmiewiskiem podłych nie czyń mnie. "
Psalms 39:10,"Zaniemiałem i nie otwieram ust moich, boś Ty to uczynił. "
Psalms 39:11,"Odwróć odemnie plagę Twą, od grozy ręki Twojéj ginę. "
Psalms 39:12,"Karami za winy karcisz człowieka i niweczysz, niby mól, jego wspaniałość, zaprawdę, znikomością każdy człowiek. - Sela. "
Psalms 39:13,"Wysłuchaj modlitwę moję Boże, wołanie moje usłysz, na łzy moje nie milcz, bo przychodniem ja u Ciebie, przysiedleniec jak wszyscy przodkowie moi. "
Psalms 39:14,"Ulżyj mi, abym się orzeźwił, zanim odejdę, a nie będzie mnie. "
Psalms 40:1,Przewodnikowi chóru. Dawida pieśń. 
Psalms 40:2,"Czekać czekałem Boga, a skłonił się ku mnie i wysłuchał wołanie moje. "
Psalms 40:3,"I wydobył mnie z otchłani ogłuszającéj, z grzęzkiego bagna, i postawił na opoce nogi moje, upewnił kroki moje. "
Psalms 40:4,"I dał w usta moje pieśń nową, chwałę Panu naszemu; ujrzą to tłumy a ulękną się i zaufają Bogu. "
Psalms 40:5,"Szczęsny mąż, który uczynił Boga nadzieją swą, i nie zwrócił się ku hardym i zwolennikom kłamstwa. "
Psalms 40:6,"Wiele spełniłeś Ty Boże, Panie mój cudów i zamysłów Twoich dla nas; nic nie dorówna Ci, by wymówić i wygłosić, zbyt liczne są, by je wymienić. "
Psalms 40:7,"Ofiar bitych i śniednych nie żądasz, w uszy mi to wpoiłeś, całopalenia i obiaty rozgrzesznéj nie wymagasz. "
Psalms 40:8,"Tedy rzekłem, oto przybyłem ze zwojem księgi przepisanéj mi. "
Psalms 40:9,"Spełniać wolę Twoję, Panie pragnę, a nauka Twoja we wnętrzu mojém. "
Psalms 40:10,"Zapowiadam zbawienie w zborze licznym, oto warg moich nie powściągam, Boże, wiesz o tém. "
Psalms 40:11,"Sprawiedliwości Twéj nie ukrywam w sercu mojém, o prawdzie i pomocy Twojéj opowiadam, nie taję łaski i niezawodności Twojéj przed zborem licznym. "
Psalms 40:12,"Ty Boże nie uchylisz miłosierdzia Twojego odemnie, łaska i niezawodność Twoja niechaj zawsze mnie strzegą. "
Psalms 40:13,"Albowiem opadły mnie klęski bez liczby, doścignęły mnie winy moje, a nie mogę ich przejrzeć, liczniejsze są niż włosy głowy mojéj, a serce moje opuszcza mnie. "
Psalms 40:14,"Racz Boże ocalić mnie, Boże na pomoc mi pospiesz. "
Psalms 40:15,"Niech zawstydzą się i zarumienią społem, czyhający na życie moje, aby je porwać, niech pierzchną i okryją się hańbą pragnący nieszczęścia mojego. "
Psalms 40:16,"Niech osłupieją ze sromoty, ci, którzy szczują na mnie - hej, hej! "
Psalms 40:17,"Niech ucieszą i uradują się w Tobie wszyscy pożądający Cię, niech powtarzają wciąż: wielkim jest Bóg, miłujący zbawienie Twoje. "
Psalms 40:18,"Ja zaś biedny i nędzny, Pan o mnie pomyśli, pomocą moją i zbawcą moim Ty, Panie mój nie zwlekaj. "
Psalms 41:1,Przewodnikowi chóru. Psalm Dawida. 
Psalms 41:2,"Szczęsny kto ma wzgląd na biednego, w dzień niedoli ocali go Bóg. "
Psalms 41:3,Bóg go ustrzeże i zachowa przy życiu; szczęsnym będzie na ziemi i nie odda go na wolę wrogów jego. 
Psalms 41:4,"Bóg go wesprze na łożu boleści, całe posłanie jego odmienisz w chorobie jego. "
Psalms 41:5,"Jam rzekł: Boże zmiłuj się nademną, uzdrów duszę moję, bom zgrzeszył Tobie. "
Psalms 41:6,"Wrogi moje mówią źle ze mną, kiedyż umrze i zaginie imię jego. "
Psalms 41:7,"A gdy przyjdzie kto odwiedzić, fałsz mówi, serce jego zbiera niegodziwości, wychodzi on na ulicę i rozgłasza. "
Psalms 41:8,"Społem przeciw mnie szepcą, wszyscy nienawidzący mnie, na mnie knują; biada mi. "
Psalms 41:9,"Sprawa zgubna rozlana w nim, a gdy się położył, już nie powstanie. "
Psalms 41:10,"Nawet przyjaciel mój, na którym polegałem, który jada chléb mój, podniósł na mnie stopę. "
Psalms 41:11,"A Ty Boże zmiłuj się nademną, dźwignij mię, a odpłacę im. "
Psalms 41:12,"Przez to poznam, żeś Sobie upodobał we mnie, gdy nie zatryumfuje wróg mój nademną. "
Psalms 41:13,"A mnie, dla niewinności mojéj wspierasz mnie, i stawiasz przed Sobą na wieki. "
Psalms 41:14,"Błogosławiony Bóg, Pan Izraela od wieczności do wieczności. Amen i amen. "
Psalms 42:1,"Przewodnikowi chóru, dumanie synów Koracha. "
Psalms 42:2,"Jak łania tęskni do źródeł wód, tak dusza moja tęskni do Ciebie Panie. "
Psalms 42:3,"Łaknie dusza moja Pana, Boga żywego, kiedyż przyjdę, i ukażę się przed obliczem Pana. "
Psalms 42:4,"Była mi łza moja pokarmem dniem i nocą, gdy mówią mi codzień: gdzie Pan twój? "
Psalms 42:5,"To pomnę, i wylewam w sobie duszę moję, jakem wstępował do przybytku, jak zdążałem z innymi do domu Pana, przy odgłosie wesela i dziękczynienia, poczet świętujący. "
Psalms 42:6,"Czemużeś zgnębiona duszo moja, a zawodzisz we mnie; miéj ufność w Panu, bo jeszcze dziękczynić będę Mu za zbawienie oblicza Jego. "
Psalms 42:7,"Panie mój, we mnie dusza moja zgnębiona, gdy wspominam Cię na ziemi Jordanu i Chermonu, na górze Micar. "
Psalms 42:8,"Przepaść przepaści przyzywa przy odgłosie wodospadów Twoich, wszystkie nurty i fale Twoje ponademną przeszły. "
Psalms 42:9,"Dniem zsyłał Bóg łaskę Swą, a nocą pieśń Jego przy mnie, modlitwa do Pana życia mojego. "
Psalms 42:10,"Wołam do Pana opoki mojéj, czemu zapomniałeś mnie, czemu w żałobie chodzę pod uciskiem wroga. "
Psalms 42:11,"Kalecząc kości moje znęcają się nademną ciemięzcy moi, mówiąc do mnie codzień: gdzie Pan Twój. "
Psalms 42:12,"Czemużeś zgnębiona duszo moja i czemu zawodzisz we mnie? miéj ufność w Panu, bo jeszcze dziękczynić będę Mu, zbawieniu oblicza mojego i Panu mojemu. "
Psalms 43:1,"Sądź mnie Panie i obroń sprawę moję od ludu niemiłosiernego, od ludzi zdrady i bezprawia wybaw mnie. "
Psalms 43:2,"Bo Ty Panie mój wszechmocny, czemu porzucasz mnie, czemu w żałobie chodzę pod uciskiem wroga. "
Psalms 43:3,"Zeszlij światło Twoje, i prawdę Twoję, niech one przewodniczą mi, zaprowadzą mnie do góry świętéj Twojéj i do przybytków Twoich. "
Psalms 43:4,"Abym przyszedł do ołtarza Pana, do Pana radości i wesela mojego i dziękczynił Ci lutnią Panie, Panie mój. "
Psalms 43:5,"Czemużeś zgnębiona duszo moja i zawodzisz we mnie, miéj ufność w Panu, bo jeszcze dziękczynić będę Mu, zbawieniu oblicza mego, Panu mojemu. "
Psalms 44:1,"Przewodnikowi chóru, synów Koracha dumanie. "
Psalms 44:2,"Panie, na własne uszy słyszeliśmy, ojcowie nasi opowiadali nam o dziele, które spełniłeś za dni ich, za czasów dawnych. "
Psalms 44:3,Tyś dłonią Twoją ludy wygnał a zasadziłeś ich; wytraciłeś narody a rozkrzewiłeś ich. 
Psalms 44:4,"Bo nie mieczem swoim posiedli ziemię, ani ramię ich pomogło im, lecz prawica Twoja, i ramię Twoje; i światło oblicza Twojego, bo upodobałeś ich sobie. "
Psalms 44:5,"Tyś sam królem moim; Panie, nakaż zwycięztwa Jakóba. "
Psalms 44:6,Tobą gnębicieli naszych odeprzemy; imieniem Twojém zdepczem przeciwników naszych. 
Psalms 44:7,"Bo nie na łuku moim polegam, ani mnie miecz mój ocali. "
Psalms 44:8,"Lecz ty ocalasz nas od gnębicieli naszych, a nieprzyjaciół naszych pohańbiasz. "
Psalms 44:9,"Panem się chlubimy codzień, a imię Twoje na wieki wysławiamy. - Sela. "
Psalms 44:10,Wszelako porzuciłeś i zawstydziłeś nas i nie wystąpiłeś w szeregach naszych. 
Psalms 44:11,"Dałeś się nam cofnąć w obec wroga, a nieprzyjaciele nasi grabili dowoli. "
Psalms 44:12,"Podałeś nas jako trzodę na żer, a między ludy rozproszyłeś nas. "
Psalms 44:13,"Sprzedałeś lud Twój za marne, i nie lichwiłeś o ich cenę. "
Psalms 44:14,"Podałeś nas na wzgardę sąsiadom naszym, na pośmiewisko i urąganie otoczeniu naszemu. "
Psalms 44:15,"Uczyniłeś nas przysłowiem między ludami, przedmiotem politowania między narodami. "
Psalms 44:16,"Cały dzień hańba moja przedemną, a wstyd oblicza mego okrywa mnie. "
Psalms 44:17,"Dla głosu bluźniercy i potwarcy, wobec wroga i mściciela. "
Psalms 44:18,"Wszystko to spotkało nas, a nie zapomnieliśmy Cię, aniśmy przeniewierzyli się przymierzu Twojemu. "
Psalms 44:19,"Nie cofnęło się wstecz serce nasze, ani zboczyły kroki nasze od ścieżki Twojéj. "
Psalms 44:20,"Wszak zgniotłeś nas pośród szakali, i rozciągnąłeś nad nami cień śmierci. "
Psalms 44:21,"Gdybyśmy zapomnieli Imię Pana naszego, a wyciągnęli dłonie nasze do bóztwa cudzego; "
Psalms 44:22,"Czyżby Pan nie dociekł tego, wszak On zna skrytości serca. "
Psalms 44:23,"Bo dla Ciebie zabijani bywamy codzień, uważani jako owce rzeźni. "
Psalms 44:24,"Ocuć się, czemu śpisz Panie, przebudź się, nie porzucaj na zawsze. "
Psalms 44:25,"Czemu oblicze Twe zakrywasz, zapominasz nędzę i ucisk nasz. "
Psalms 44:26,"Bo poniżona do prochu dusza nasza, przylgnął do ziemi żywot nasz. "
Psalms 44:27,Powstań na pomoc nam i wybaw nas dla miłosierdzia Twojego. 
Psalms 45:1,"Przewodnikowi chóru na sześć głosów, przez synów Koracha, dumanie, pieśń miłości. "
Psalms 45:2,"Wynurza się z serca mego słowo wdzięczne, wypowiadam wiersz mój królowi, język mój oby był rylcem pisarza biegłego. "
Psalms 45:3,"Urodziwszy jesteś od synów Adama, rozlany wdzięk na ustach twoich; przeto pobłogosławi cię Pan na wieki. "
Psalms 45:4,"Przypasz miecz twój do biodra mocarzu, świetność twą i strój twój. "
Psalms 45:5,"A w stroju swoim wystąp, wyrusz dla sprawy prawdy, i pognębionéj sprawiedliwości, a niech ci wskaże przewagi prawica twoja. "
Psalms 45:6,"Strzały twoje ostre, ludy pod ciebie padają, ugodzą w serce wrogów króla. "
Psalms 45:7,"Tron twój, jak Pan wiecznietrwały, berło sprawiedliwe, berło królestwa twego. "
Psalms 45:8,"Ukochałeś cnotę, a nienawidzisz bezprawia. Przeto pomazał cię Pan, Bóg twój, olejem wesela, ponad rówienniki twoje. "
Psalms 45:9,"Myrrhą, aloesem i kassyą wszystkie szaty twoje, z pośród pałaców z kości słoniowéj, lirnicy cię rozweselają. "
Psalms 45:10,Córy królewskie są między oblubienicami twojemi; stanęła małżonka po prawicy twojéj w złocie Ofiru. 
Psalms 45:11,"Słuchaj córo i spójrz, i skłoń ucho twoje i zapomnij lud twój i dom rodzica twojego. "
Psalms 45:12,"A gdy zażąda król wdzięku twojego, bo on pan twój, skłoń się ku niemu. "
Psalms 45:13,"Córo Tyru, darami oblicze twoje powitają możni ludu. "
Psalms 45:14,"Pełna wspaniałości królewna w swém wnętrzu, z tkaniny złotéj jéj strój. "
Psalms 45:15,"We wzorzystéj odzieży prowadzą ją do króla, dziewice za nią, druchny przydane ci. "
Psalms 45:16,"Prowadzone są wśród wesela i radości, wstępują na dwór królewski. "
Psalms 45:17,"Miasto ojców twoich, będą synowie twoi, postanowisz ich książętami po całym kraju. "
Psalms 45:18,Wspominać będę imię twoje po wsze pokolenia; przeto narody sławić Cię będą na wieki. 
Psalms 46:1,"Przewodnikowi chóru Korachidów. Dla chóru dziewic, pieśń. "
Psalms 46:2,"Pan nam ucieczką i obroną, pomocą w utrapieniach, blizkim bardzo. "
Psalms 46:3,"Przeto nie zatrwożym się gdy wstrząśnie się ziemia, a zapadną się góry w łono mórz. "
Psalms 46:4,"Niech szumią, wzburzą się wody jego, niech zadrżą góry przed majestatem jego. - Sela. "
Psalms 46:5,"Strumień i potoki jego, rozweselą gród Pański, święte przybytki Najwyższego. "
Psalms 46:6,"Pan w pośród niego, nie zachwieje się; ocali go Pan, zanim zaświta poranek. "
Psalms 46:7,"Burzyły się narody, runęły królestwa, rozległ się głos Jego, struchlała ziemia. "
Psalms 46:8,"Bóg zastępów z nami, twierdzą naszą Pan Jakóba. Sela. "
Psalms 46:9,"Pójdźcie, spójrzcie na dzieła Boże, który zrządził spustoszenia na ziemi. "
Psalms 46:10,"Uśmierza wojny do krańców ziemi; łuki druzgoce i kruszy kopie, wozy pali ogniem. "
Psalms 46:11,"Przestańcie i poznajcie żem ja Pan, góruję ponad narody, góruję na ziemi. "
Psalms 46:12,"Bóg zastępów z nami, twierdzą naszą Pan Jakóba. Sela. "
Psalms 47:1,"Przewodnikowi chóru, Korachidów, pieśń. "
Psalms 47:2,"Wszystkie narody uderzcie w dłoń, wołajcie do Pana głosem radości. "
Psalms 47:3,"Albowiem Bóg Najwyższy wspaniały, król wielki nad całą ziemią. "
Psalms 47:4,"Podbija ludy pod władzę naszą, a narody pod stopy nasze. "
Psalms 47:5,"Wybrał nam dziedzictwo nasze, chwałę Jakóba, którego umiłował. - Sela. "
Psalms 47:6,"Wstąpił Pan przy okrzykach, Bóg przy odgłosie trąb. "
Psalms 47:7,Śpiewajcie Panu śpiewajcie; śpiewajcie królowi naszemu śpiewajcie. 
Psalms 47:8,"Bo królem całéj ziemi Pan, zaśpiewajcie hymn. "
Psalms 47:9,"Króluje Pan nad narodami, Pan zasiadł na tronie świętym Swoim. "
Psalms 47:10,"Książęta ludów się gromadzą, lud Boga Abrahama; albowiem Pana są tarcze ziemskie, wielce wywyższony. "
Psalms 48:1,Pieśń. Psalm Korachidów. 
Psalms 48:2,"Wielkim Bóg i sławionym wielce w grodzie Pana naszego, na górze świętéj Swojéj. "
Psalms 48:3,"Piękném wzgórzem, uciechą całéj ziemi góra Cyonu krańcem północy, gród Króla wielkiego. "
Psalms 48:4,Pan w pałacach jego zasłynął jako twierdza. 
Psalms 48:5,"Bo oto królowie zgromadzili się, wyruszyli społem. "
Psalms 48:6,"Spojrzeli a zdumieli, struchleli, pierzchli. "
Psalms 48:7,"Trwoga ogarnęła ich tam, drżenie jak rodzącą. "
Psalms 48:8,Wiatrem wschodnim połamałeś okręty Tarszyszu. 
Psalms 48:9,"Jakeśmy słyszeli, tak i widzieliśmy, w mieście Boga zastępów, w mieście Pana naszego; Pan utwierdzi je na wieki. - Sela. "
Psalms 48:10,Wspominamy Panie łaskę Twoję pośród świątyni Twojéj. 
Psalms 48:11,"Jak imię Twoje, tak i chwała Twoja po krańce ziemi, sprawiedliwości pełna prawica Twoja. "
Psalms 48:12,"Cieszy się góra Cyonu, weselą córy Jehudy wobec wyroków Twoich. "
Psalms 48:13,"Otoczcie Cyon i okrążcie go, policzcie wieże jego. "
Psalms 48:14,"Zwróćcie baczność waszą na zamek, dotrzyjcie do pałaców jego, byście opowiadali pokoleniu późnemu. "
Psalms 48:15,"Bo oto ten Pan, Panem naszym na zawsze i na wieki; On przeprowadzi nas aż do zgonu. "
Psalms 49:1,"Przewodnikowi chóru, Korachidów, pieśń. "
Psalms 49:2,"Usłyszcie to wszystkie narody, posłuchajcie wszyscy mieszkańcy świata. "
Psalms 49:3,"Zarówno dzieci ludu jak synowie mężów, społem bogaty i biedny. "
Psalms 49:4,"Usta moje głoszą mądrość, a myśl z serca mego roztropność. "
Psalms 49:5,"Skłonię ku przypowieści ucho moje, wyłożę przy lutni zagadkę moję. "
Psalms 49:6,"Czemu bym się obawiał w dni złego, gdy grzech napastników moich mnie otacza. "
Psalms 49:7,Wy którzy polegacie na swojém mieniu i wielkiém bogactwem swojém się przechwalacie. 
Psalms 49:8,"Zaprawdę odkupić się nie odkupi nikt, nie złoży Panu okupu swego. "
Psalms 49:9,"Bo trudny okup duszy ich, a nie dokaże tego nigdy. "
Psalms 49:10,"A choćby żył jeszcze długo, czyż nie obaczy grobu? "
Psalms 49:11,"Tak obaczy! Mędrcy umierają, społem głupi i ograniczeni giną, i zostawiają innym mienie swoje. "
Psalms 49:12,"W myśli ich, domy ich wieczne, mieszkania ich od pokolenia do pokolenia, nazywają od swego imienia ziemie swoje. "
Psalms 49:13,"Ale człowiek w świetności nie ostanie się, podobnym jest do zwierząt które giną. "
Psalms 49:14,"Taką ich droga, w tém niedorzeczność ich, a postępujący w ich ślady mowom ich potakują. - Sela. "
Psalms 49:15,"Jako stado do grobu pędzą, śmierć pasterzy im, a panować tam będą prawi nazajutrz, a osoba ich będzie pastwą mogiły z pośród przybytku swojego. "
Psalms 49:16,"Ale Pan wybawi duszę moję z mocy grobu, bo przyjmie mnie. - Sela. "
Psalms 49:17,"Nie zajrzyj, gdy się kto bogaci, gdy się mnoży chwała domu jego. "
Psalms 49:18,"Bo przy zgonie swoim nie zabierze wszystkiego, nie zstąpi za nim chwała jego. "
Psalms 49:19,"Bo duszy swojéj za życia jeszcze złorzeczyć będzie, a przyzna ci, żeś dobrze sobie uczynił. "
Psalms 49:20,"Przejdzie ona do rodu ojców jego, którzy na wieki nie będą oglądali światła. "
Psalms 49:21,"Człowiek w świetności gdy nie zrozumie, podobny do zwierząt które giną. "
Psalms 50:1,"Psalm Asafa. - Pan nad Pany, Bóg przemawia i wzywa ziemię od wschodu słońca do zachodu jego. "
Psalms 50:2,"Z Cyonu, pełni wspaniałości, Pan zajaśniał. "
Psalms 50:3,"Nadchodzi Pan nasz, a nie zmilczy, ogień przed Nim, a naokoło Niego zaburzyło się wielce. "
Psalms 50:4,Przyzywa niebiosa z wysoka i ziemię na sąd ludu Swego. 
Psalms 50:5,"Zgromadźcie Mi pobożnych Moich, zawierających przymierze ze Mną przy ofierze. "
Psalms 50:6,"I zaświadczyły niebiosa o sprawiedliwości Jego, że Pan sędzią sam. - Sela. "
Psalms 50:7,"Słuchaj ludu Mój bo przemawiam, Izraelu, bo świadczę przeciw tobie; Panem, Panem twoim Ja. "
Psalms 50:8,"Nie dla ofiar twoich rozprawiam się z tobą, ni dla całopaleń twoich, które przedemną są ustawicznie. "
Psalms 50:9,"Nie wezmę z zagrody twojéj wołu, ani z okołu twego kozłów. "
Psalms 50:10,"Albowiem Moim wszelki zwierz leśny, bydło na gór tysiącach. "
Psalms 50:11,"Znam wszelkie ptactwo w wysokościach, i dziczyzna pól jest Moja. "
Psalms 50:12,"Gdybym głód cierpiał, nie powiedziałbym tobie, bo Moim świat i co go napełnia. "
Psalms 50:13,"Alboż jadam mięso bawołów, albo krew kozłów pijam? "
Psalms 50:14,Ofiaruj Panu dziękczynienia i spełnij Najwyższemu śluby twoje. 
Psalms 50:15,"A wezwij Mnie w dzień niedoli, ocalę cię, a ty Mnie uczcisz. "
Psalms 50:16,A do niegodziwca rzecze Pan: czemu ci liczyć Moje ustawy i brać przymierze Moje na usta twoje. 
Psalms 50:17,Ty wszak niecierpisz napomnienia i rzucasz słowa Moje po za siebie. 
Psalms 50:18,"Gdy widzisz złodzieja bratasz się z nim, a z wszetecznikami spółka twoja. "
Psalms 50:19,"Usta twoje rozpuszczasz na złe, a język twój układa zdradę. "
Psalms 50:20,"Zasiadasz i przeciw bratu twemu mówisz, na syna matki twojéj rzucasz zakałę. "
Psalms 50:21,"Toś czynił a Jam milczał, a wtedy mniemałeś że będę jak ty; ale rozprawię się z tobą i stawię przed oczy twoje. "
Psalms 50:22,"Zrozumiejcież to, niepomni Pana, bym nie porwał, a nikt nie ocali. "
Psalms 50:23,"Kto ofiaruje dziękczynienie, czci Mnie, kto baczy na drogę, temu wskażę pomoc Pana. "
Psalms 51:1,Przewodnikowi chóru. Psalm Dawida. 
Psalms 51:2,"Gdy go odwiedził Natan, prorok, po przyjściu do Bat-Szeby. "
Psalms 51:3,"Zmiłuj się nademną Panie wedle łaski Twojéj, według wielkiego miłosierdzia Twego zmaż występki moje. "
Psalms 51:4,"Zupełnie obmyj mnie z winy mojéj, a z grzechu mojego oczyść mnie. "
Psalms 51:5,"Bo występki moje ja znam, a grzech mój obecny mi zawsze. "
Psalms 51:6,"Tobie samemu zgrzeszyłem, a zło w oczach Twoich czyniłem, przetoś sprawiedliwy w wyroku Twoim, czysty w sądzie Twoim. "
Psalms 51:7,"Owóż w występku stworzony zostałem, i w grzechu poczęła mnie matka moja. "
Psalms 51:8,"Wszak prawdy żądasz w tajni, a w skrytości mądrość wskazujesz mi. "
Psalms 51:9,"Rozgrzesz mnie izopem, a będę czysty, obmyj mnie, a od śniegu będę bielszy. "
Psalms 51:10,"Daj mi usłyszeć radość i wesele, niech rozradują się kości, któreś pokruszył. "
Psalms 51:11,"Odwróć oblicze Twoje od grzechów moich, a wszystkie winy moje zmaż. "
Psalms 51:12,"Serce czyste stwórz mi Panie, a ducha stałego odnów we mnie. "
Psalms 51:13,"Nie rzucaj mnie z przed oblicza Twego, a ducha Twego świętego nie odbieraj mi. "
Psalms 51:14,"Przywróć mi radość wybawienia Twojego, a duchem gorliwym pokrzep mnie. "
Psalms 51:15,"Nauczać będę przestępców dróg Twoich, a grzesznych by do Ciebie wrócili. "
Psalms 51:16,"Ocal mnie od krwawéj winy Panie, Panie wybawienia mojego, by wysławiał język mój sprawiedliwość Twoję. "
Psalms 51:17,"Panie wargi moje roztwórz, a niech usta moje wygłoszą chwałę Twoję. "
Psalms 51:18,"Bo nie pragniesz ofiar, abym je składał, całopalenia nie żądasz. "
Psalms 51:19,"Ofiarami Panu duch skruszony, sercem skruszoném i złamaném Panie nie pogardzisz. "
Psalms 51:20,"Obdarz w łasce Twojéj Cyon, odbuduj mury Jerozolimy. "
Psalms 51:21,"Wtedy upodobasz ofiary sprawiedliwości, całopalenie i dary; wtedy wniosą na ołtarz Twój woły. "
Psalms 52:1,Przewodnikowi chóru dumanie Dawida. 
Psalms 52:2,Gdy przyszedł Doego Edomita i doniósł Saulowi i rzekł mu: wszedł Dawid do domu Achimelecha. 
Psalms 52:3,"Czemu przechwalasz się złością mocarzu, łaska Pana nieustanna. "
Psalms 52:4,"Zagubę knuje język twój, niby brzytwa wyostrzona gotujesz zdradę. "
Psalms 52:5,"Upodobałeś raczéj zło aniżeli dobro, fałsz aniżeli słowa prawdy. - Sela. "
Psalms 52:6,"Upodobałeś wszelkie mowy zgubne, języku zdradziecki. "
Psalms 52:7,"To téż Pan skruszy cię na wieki, pochwyci cię i wyrwie cię z namiotu i wykorzeni cię z ziemi żyjących. - Sela. "
Psalms 52:8,"I ujrzą to sprawiedliwi i wzdrygną się, i jemu urągać będą. "
Psalms 52:9,"Oto człowiek, który nie uczynił Pana obroną swoją, a polegał na wielkiém bogactwie swojém, dufał w potęgę swoję. "
Psalms 52:10,"A ja, jako oliwnik zielony w domu Pańskim, zaufałem łasce Pana wiecznie i zawsze. "
Psalms 52:11,"Wysławiać Cię będę na wieki za to co uczynisz, i zaufam imieniu Twojemu, gdyż słodkiém ono dla miłujących Cię. "
Psalms 53:1,Przewodnikowi chóru Macholitów. - Dumanie Dawida. 
Psalms 53:2,"Rzecze nikczemny w sercu swojém: niemasz Boga; zepsuci skażeni nieprawością, niema czyniącego dobro. "
Psalms 53:3,"Pan z nieba spogląda na synów ludzkich, by zobaczyć, jest-li rozumny, szukający Pana. "
Psalms 53:4,"Wszystko odstąpiło, społem popsuli się, niema czyniącego dobro, ani jednego. "
Psalms 53:5,"Czyż nie znają złoczyńcy, co pożerają lud mój, spożywają jako chleb, Pana, którego nie wezwali. "
Psalms 53:6,"Tam zatrwożyli się trwogą, gdzie nie było trwogi, gdyż Pan rozproszył kości oblegających Cię, pohańbiłeś ich, bo Pan wzgardził nimi. "
Psalms 53:7,"Ktoby dał z Cyonu pomoc Izraelowi; gdy zwróci Pan wygnańców narodu Swego, rozweseli się Jakób, rozraduje się Izrael. "
Psalms 54:1,"Przewodnikowi chóru, przy towarzyszeniu instrumentów smyczkowych. Dumanie Dawida. "
Psalms 54:2,Gdy przyszli Zyfejczycy i rzekli do Saula: Oto Dawid ukrywa się wśród nas. 
Psalms 54:3,"Panie, imieniem Twojém dopomóż mi i wszechmocą Twoją broń mnie. "
Psalms 54:4,"Panie wysłuchaj modlitwę moję, bacz na słowa ust moich. "
Psalms 54:5,"Albowiem barbarzyńcy powstali przeciw mnie, a okrutnicy pragną duszy mojéj; nie mają Pana przed sobą. - Sela. "
Psalms 54:6,"Oto Pan pomocą moją, Pan z tymi co wspierają duszę moję. "
Psalms 54:7,Zwróci zło na czyhających na mnie; gwoli prawdy Twojéj zniwecz ich. 
Psalms 54:8,"Chętnie złożę Ci ofiary, wysławiać będę imię Twoje Boże, bo dobrotliwe. "
Psalms 54:9,"Bo ze wszelkiéj niedoli ocalił mnie, a nad wrogami mojemi znęcało się oko moje. "
Psalms 55:1,"Przewodnikowi chóru, przy towarzyszeniu instrumentów smyczkowych. Dumanie Dawida. "
Psalms 55:2,"Wysłuchaj Panie modlitwę moję, a nie odwracaj się od błagania mojego. "
Psalms 55:3,"Wejrzyj na mnie i odpowiedz mi, zanoszę się od płaczu i zawodzę. "
Psalms 55:4,"Dla okrzyku wroga, wobec ucisku złoczyńcy, że zwalają na mnie biedę i zawziętością ścigają mnie. "
Psalms 55:5,"Serce drży we wnętrzu mojém, a postrachy śmierci spadły na mnie. "
Psalms 55:6,"Trwoga i dreszcz przenika mnie, a ogarnia odrętwienie. "
Psalms 55:7,I wołam: kto da mi skrzydło gołębicy? Uleciałbym i odpoczął. 
Psalms 55:8,"Oto oddaliłbym się lotem, osiadł na pustyni. - Sela. "
Psalms 55:9,"Pospieszyłbym do schronienia mojego, przed wichrem wirującym, przed nawałnicą. "
Psalms 55:10,"Zniwecz Panie rozdziel język ich, bo widzę grabież i rozbój w mieście. "
Psalms 55:11,"Dzień i noc krążą po murach jego, a krzywda i bezprawie we wnętrzu jego. "
Psalms 55:12,"Nędza w pośród niego, a nie ustępują z rynku jego przemoc i zdrada. "
Psalms 55:13,"Bo nie wróg urąga mi, co bym zniósł; nie przeciwnik nademnie się wynosi, bo bym się uchronił od niego. "
Psalms 55:14,"Lecz ty mąż rówiennik mój, towarzysz i przyjaciel mój. "
Psalms 55:15,"Którzyśmy wspólnie napawali się rozmową, do domu Bożego chadzali z zapałem. "
Psalms 55:16,"Bodaj rzucił śmierć na nich, by zstąpili do grobu żywcem; bo złość w siedzibie ich, we wnętrzu ich. "
Psalms 55:17,"Ja do Pana wołam, a Bóg dopomoże mi. "
Psalms 55:18,"Wieczorem i zrana i w południe płaczę i zawodzę, a usłyszy głos mój. "
Psalms 55:19,"Wybawił szczęśliwie duszę mą z boju, choć tłumnie stanęli przeciwko mnie. "
Psalms 55:20,"Usłyszy Pan i upokorzy ich, On, który panuje od wieczności. - Sela. - Przeto że przemian nie doznali, nie obawiają się Pana. "
Psalms 55:21,"Podniósł ręce na przyjaciół swoich, znieważył przymierze swoje. "
Psalms 55:22,"Gładsze niż śmietanka usta jego, a waśnią serce jego; miększe słowa jego od oliwy, ale to miecze obnażone. "
Psalms 55:23,"Porucz Bogu brzemię twoje, a On podźwignie cię, nie pozwoli nigdy zachwiać się sprawiedliwemu. "
Psalms 55:24,A ty Panie strącisz ich w otchłań zagłady; ludzie krwi i zdrady nie dojdą połowy dni swoich. A ja ufam Tobie. 
Psalms 56:1,"Przewodnikowi chóru na nutę: ""gołębico niema dali"": Dawida klejnot. Gdy pojmali go Filistyni w Gat. "
Psalms 56:2,"Zmiłuj się nademną Panie, bo chce mnie pochłonąć człowiek; ustawicznie przeciwnik gnębi mnie. "
Psalms 56:3,"Chcą mnie pochłonąć czyhający na mnie nieustannie, bo liczni przeciwnicy moi, o Najwyższy. "
Psalms 56:4,W dzień trwogi ja na Tobie polegam. 
Psalms 56:5,"Panem się chlubię, słowem Jego; na Panu polegam, nie obawiam się, cóż uczyni śmiertelny mi. "
Psalms 56:6,"Ustawicznie słowa moje przekręcają, wszystkie zamysły ich ku nieszczęściu mojemu. "
Psalms 56:7,"Zbierają się, śledzą oni, kroków moich strzegą, bo czyhają na duszę moję. "
Psalms 56:8,"Za krzywdę rozprosz ich, w gniewie ludy roztrąć Panie. "
Psalms 56:9,"Tułactwa moje policzyłeś, zbierz łzy moje w łagiew Twoję, alboż nie są w księdze Twojéj. "
Psalms 56:10,"Wtedy cofną się wrogi wstecz, w dniu, w którym zawołam. To wiem, iż Pan ze mną. "
Psalms 56:11,"Panem się chlubię, słowem, Bogiem się chlubię słowem (Jego). "
Psalms 56:12,"Na Panu polegam, nie obawiam się, cóż uczyni człowiek mi. "
Psalms 56:13,"Na mnie Panie śluby Twoje, spłacę dzięki Tobie. "
Psalms 56:14,"Boś ocalił duszę moję od śmierci, tak, nogi moje od upadku, bym postępował przed Panem w świetle życia. "
Psalms 57:1,"Przewodnikowi chóru na nutę: ""nie zatracaj"" Dawida klejnot, gdy schronił się przed Saulem do jaskini. "
Psalms 57:2,"Zmiłuj się nademną Panie, zmiłuj się nademną, bo do Ciebie chroni się dusza moja, a pod cień skrzydeł Twoich się uciekam, aż przeminie niedola. "
Psalms 57:3,"Wołam do Pana Najwyższego, do Pana, który postanawia o mnie. "
Psalms 57:4,"Zeszle z niebios i wspomoże mnie Ten, którego lży czyhający na mnie. - Sela. Zeszle Pan łaskę Swoję i prawdę Swoję. "
Psalms 57:5,"Dusza moja w pośród lwów przebywa, w pośród zapalczywych ludzi, zęby ich jako oszczepy i strzały, a język ich jako miecz ostry. "
Psalms 57:6,"Wznieś się ponad niebiosa Panie, nad całą ziemią chwałę Twoję. "
Psalms 57:7,"Sidła przygotowali krokom moim, zgnębiona dusza moja; - wykopali przedemną jamę, wpadli w nią. - Sela. "
Psalms 57:8,"Pokrzepione serce moje Panie, pokrzepione serce moje; śpiewam i wysławiam. "
Psalms 57:9,"Rozbudź się duchu mój, rozbudź lutnio i cytro, budzę się wraz z jutrzenką. "
Psalms 57:10,"Wysławiać Cię będę wśród narodów, śpiewać Cię wpośród ludów. "
Psalms 57:11,"Bo wielką po niebiosa łaska Twoja, i aż pod obłoki prawda Twoja. "
Psalms 57:12,"Wznieś się nad niebiosa Panie, nad całą ziemią chwałę Twoję. "
Psalms 58:1,"Przewodnikowi chóru na nutę: ""nie zatracaj"" Dawida klejnot. "
Psalms 58:2,"Alboż to oniemiałym sprawiedliwość głosicie, rzetelnie rozsądzacie synów ludzkich. "
Psalms 58:3,"Raczéj w sercu krzywdy knujecie w kraju, gwałtem rąk waszych torujecie drogę. "
Psalms 58:4,"Odszczepili się złoczyńcy od chwili urodzenia, błądzą od żywota matki, kłamcy. "
Psalms 58:5,"Jad ich na podobieństwo jadu węża, jakoby żmija głucha, co zatula ucho swoje. "
Psalms 58:6,"Co nie słyszy głosu zaklinaczy, zażegnywacza w zamawianiu biegłego. "
Psalms 58:7,Panie skrusz zęby w ustach ich; szczęki lwiąt pogruchocz Boże. 
Psalms 58:8,"Niech się rozpłyną jako woda, niech zniszczeją; gdy nałoży strzały swoje, niech się pokruszą. "
Psalms 58:9,"Jako ślimak rozpływający się niech znika, jako poroniątko niewieście, niech nie oglądają słońca. "
Psalms 58:10,"Zanim poczują garnki wasze cierń, tak żywą, jak i opaloną rozwieje. "
Psalms 58:11,"Ucieszy się sprawiedliwy, bo widzi pomstę; stopy swe nurza we krwi złoczyńcy. "
Psalms 58:12,"I rzecze człowiek: zaprawdę zbiera owoc sprawiedliwy; zaprawdę jest Pan, sędzia na ziemi. "
Psalms 59:1,"Przewodnikowi chóru, na nutę: ""nie zatracaj"" Dawida klejnot, gdy posłał Saul, i pilnowali domu, by go zabić. "
Psalms 59:2,"Ocal mnie od wrogów moich, Panie mój; od przeciwników moich obroń mnie. "
Psalms 59:3,Ocal mnie od złoczyńców; od łaknących krwi wybaw mnie. 
Psalms 59:4,"Bo oto czyhają na życie moje, spiknęli się na mnie zuchwali; chociażem nie przewinił, nie zgrzeszył, Boże. "
Psalms 59:5,Na niewinnego zbiegają się i szykują; powstań wobec mnie i spojrzyj. 
Psalms 59:6,"A Ty Boże, Panie zastępów, Panie Izraela, zbudź się, by nawiedzić wszystkie te ludy; nie ulituj się nad żadnym ze zdrajców występnych. - Sela. "
Psalms 59:7,"Wychodzą wieczorem, warczą jako psy i okrążają miasto. "
Psalms 59:8,"Oto plwają usty swojemi, miecze na wargach ich. Czy to kto słyszał? "
Psalms 59:9,"A Ty Boże, szydzisz z nich, urągasz wszystkim narodom. "
Psalms 59:10,"Wobec potęgi jego Ciebie wyglądam, bo Pan twierdzą moją. "
Psalms 59:11,Pan mój litościwy poprzedza mię; Pan dozwoli mi widzieć pomstę nad prześladowcami moimi. 
Psalms 59:12,"Nie zabijaj ich, by nie zapomniał lud mój; wstrząśnij ich mocą Twoją i strąć ich, tarczo nasza, Panie. "
Psalms 59:13,"Grzechem ust ich, słowo warg ich; a niech uwikłają się pychą swoją, i złorzeczeniem i kłamstwem które głoszą. "
Psalms 59:14,"Zgładź ich w gniewie, zgładź, póki ich nie stanie; a niech poznają, że Pan włada nad Jakóbem, aż do krańców ziemi. - Sela. "
Psalms 59:15,"I będą chadzali wieczorem, warczeli jako psy i okrążali miasto. "
Psalms 59:16,"Oni błąkać się będą za pożywieniem, i choć się nie nasycą, pokładą się. "
Psalms 59:17,A ja będę wysławiał potęgę Twoję i wychwalał co rano miłosierdzie Twoje; bo byłeś twierdzą mi i ucieczką w dzień niedoli mojéj. 
Psalms 59:18,"Potęgo moja, Tobie zaśpiewam; bo Pan twierdzą moją, Pan miłosierny mój. "
Psalms 60:1,"Przewodnikowi chóru na sześć głosów, na świadectwo, klejnot Dawida, dla nauki. "
Psalms 60:2,"Gdy walczył z Aram-Naharaim i z Aram-Coba i zwrócił się Joab, i poraził Edomitów w Dolinie Solnéj, dwanaście tysięcy. "
Psalms 60:3,"Panie, porzuciłeś nas, złamałeś nas; gniewałeś się, ale pocieszasz nas. "
Psalms 60:4,"Wstrząsłeś ziemię, rozwarłeś ją; ulecz rozpadliny jéj, bo chwieje się. "
Psalms 60:5,Wskazałeś ludowi Twemu twardy los; napoiłeś nas winem odurzającém. 
Psalms 60:6,"Dałeś pobożnym Twoim chorągiew, by ją rozwinęli za prawdę. - Sela. "
Psalms 60:7,"Aby ocaleni byli umiłowani Twoi, niech wspomoże prawica Twoja, i wysłuchaj nas. "
Psalms 60:8,"Pan wyrzekł w świętości Swojéj: ucieszę się, podzielę Szechem a dolinę Sukoth pomierzę. "
Psalms 60:9,"Mój Gilead i mój Menasse, a Efraim twierdzą główną moją; Jehuda berłem mojém. "
Psalms 60:10,"Moab miską do umywania mojego, na Edom rzucam obuwie moje; nademną Filisteo tryumfuj. "
Psalms 60:11,"Kto wprowadzi mnie do miasta obronnego, kto mnie powiedzie do Edomu? "
Psalms 60:12,"Czyliż nie Ty, Panie, któryś porzucił nas, a nie występowałeś Panie wśród zastępów naszych. "
Psalms 60:13,"Użycz nam pomocy przeciw wrogowi, bo zawodna pomoc ludzka. "
Psalms 60:14,"Z Panem dokonamy przewagi, a On zdepcze wrogi nasze. "
Psalms 61:1,"Przewodnikowi chóru, przy towarzyszeniu instrumentów smyczkowych. Dawida. "
Psalms 61:2,"Słuchaj Panie błagania mojego, bacz na modlitwę moję. "
Psalms 61:3,"Z krańca ziemi do Ciebie wołam, w zwątpieniu serca mego; na opokę niedostępną dla mnie, wprowadź mnie. "
Psalms 61:4,"Wszak byłeś schronieniem mi, basztą potężną wobec wroga. "
Psalms 61:5,"Niech zamieszkam w namiocie Twoim wiecznie, schronię się pod osłonę skrzydeł Twoich. - Sela. "
Psalms 61:6,Bo Ty Panie wysłuchałeś ślubowania moje; oddałeś dziedzictwo czcicieli imienia Twego. 
Psalms 61:7,"Dni do dni króla przydaj; oby były lata jego, jak od pokolenia do pokolenia. "
Psalms 61:8,"Niech zasiędzie wieczyście w obliczu Pana; łaskę i prawdę ustanów, by go strzegły. "
Psalms 61:9,"I tak śpiewać będę Imię Twoje na zawsze, spełniając śluby moje dzień w dzień. "
Psalms 62:1,"Przewodnikowi chóru Jedutunów, pieśń Dawida. "
Psalms 62:2,Tylko na Panu polega dusza moja; od Niego pomoc moja. 
Psalms 62:3,"Tylko On opoką moją i zbawieniem mojém, twierdzą moją, nie zachwieję się wielce. "
Psalms 62:4,"Dopókiż napadać będziecie na męża, zabijać gromadą, jak ściana pochylona, jak mur się walący. "
Psalms 62:5,"Tak, z wysokości jego uradzili go strącić, upodobali sobie kłam; usty swojemi błogosławią, a we wnętrzu swém złorzeczą. - Sela. "
Psalms 62:6,"Wszelako na Panu polegaj duszo moja, albowiem w Nim nadzieja moja. "
Psalms 62:7,"Wszak On opoką i pomocą moją, twierdzą moją, nie zachwieję się. "
Psalms 62:8,"W Panu pomoc moja i chwała moja, opoka obrony mojéj; ucieczka moja u Pana. "
Psalms 62:9,"Ufaj Mu na wszelki czas; narodzie, wylewaj przed Nim serce twoje, Pan ucieczką dla nas. - Sela. "
Psalms 62:10,"Wszak marnością syny ludzkie, zawodni synowie mężów; na wagach pomieszczeni, są marnością zarówno. "
Psalms 62:11,"Nie ufajcie w krzywdę, a grabieżą nie łudźcie się; mienie gdy wzrasta nie zważajcie na to. "
Psalms 62:12,"Raz powiedział Pan, a dwakroć to słyszałem, że potęga u Pana. "
Psalms 62:13,"I u Ciebie Panie, miłosierdzie, bo Ty płacisz człowiekowi wedle uczynków jego. "
Psalms 63:1,"Pieśń Dawida, gdy przebywał na puszczy Judzkiéj. "
Psalms 63:2,"Panie, Tyś Panem moim; szukam Cię, pragnie Cię dusza moja, tęskni za Tobą ciało moje, na ziemi suchéj i spragnionéj bez wody. "
Psalms 63:3,Tak w świątyni widziałem Cię; bodaj ujrzeć potęgę Twoję i chwałę Twoję. 
Psalms 63:4,Bo lepszą łaska Twoja aniżeli życie; usta moje wysławiać Cię będą. 
Psalms 63:5,"Tak, wychwalać Cię będę póki życia; w imię Twoje podniosę ręce moje. "
Psalms 63:6,"Jakoby tłuszczem i tukiem nasyca się dusza moja, a wargami radosnemi sławią usta moje. "
Psalms 63:7,"Gdy wspominam Cię na łożu mojém, podczas straży nocnych rozmyślam o Tobie. "
Psalms 63:8,"Bo byłeś pomocą moją, a w cieniu skrzydeł Twoich radowałem się. "
Psalms 63:9,"Przylgnęła dusza moja do Ciebie, mnie wspiera prawica Twoja. "
Psalms 63:10,"A oni, którzy na zagubę szukają duszy mojéj, zapadną w głębie ziemi. "
Psalms 63:11,"Porazi ich mieczem, pastwą szakali się staną. "
Psalms 63:12,"A król weselić się będzie w Panu, chlubić się będzie każdy, który zaprzysiągł mu; bo zamknięte będą usta kłamców. "
Psalms 64:1,Przewodnikowi chóru. Psalm Dawida. 
Psalms 64:2,"Słuchaj Panie głosu mojego, gdy błagam; od obawy wroga ustrzeż życie moje. "
Psalms 64:3,"Ukryj mnie przed spiskiem złych, przed zaburzeniem złoczyńców. "
Psalms 64:4,"Którzy zaostrzyli niby miecz język swój, nałożyli strzałę swoję: słowo goryczy. "
Psalms 64:5,"Aby ugodzić w skrytości niewinnego, znienacka ugodzić weń; a nie boją się. "
Psalms 64:6,"Utwierdzają się w zamyśle złym, zmawiają się jakby ukryć sidła; powiadają, któż spostrzeże je. "
Psalms 64:7,"Ukrywają niegodziwości, spełniliśmy zamysł uknuty; we wnętrzu każdego, w sercu głęboko. "
Psalms 64:8,"I ugodził ich Pan strzałą, nagłą była ich klęska. "
Psalms 64:9,"Do upadku ich wiedzie własny język, wzdrygają się wszyscy, którzy widzą ich. "
Psalms 64:10,"I przestraszyli się wszyscy ludzie, i opowiadają zrządzenie Pana, a sprawę Jego rozważają. "
Psalms 64:11,"Raduje się sprawiedliwy w Bogu i polega na Nim, i chlubią się wszyscy prawego serca. "
Psalms 65:1,"Przewodnikowi chóru. Psalm Dawida, śpiew. "
Psalms 65:2,"Ciebie oczekuje chwała Panie, na Cyonie, i Tobie spełnia się ślub. "
Psalms 65:3,"Który słuchasz modlitwy, do Ciebie wszelkie ciało przybiega. "
Psalms 65:4,"Sprawy grzeszne owładnęły mną, występki nasze, Ty odpuściłeś je. "
Psalms 65:5,"Szczęsny, kogo wybierasz i zbliżasz, kto zamieszka w przedsieniach Twoich. My nasycim się dobrem domu Twojego, świętego przybytku Twojego. "
Psalms 65:6,"Cudami w sprawiedliwości nam odpowiedziałeś, Panie pomocy naszéj, nadziejo wszystkich krańców ziemi i mórz dalekich. "
Psalms 65:7,"Utwierdzasz góry mocą Twoją, przepasany potęgą. "
Psalms 65:8,"Uciszasz szum mórz, szum ich bałwanów i wrzenie narodów. "
Psalms 65:9,A drżą mieszkańcy kresów przed znamionami Twojemi; krańce wschodu i zachodu rozweselasz. 
Psalms 65:10,"Nawiedziłeś ziemię i zrosiłeś ją, szczodrze ją wzbogaciłeś, strumień Pański pełen wody; przygotowujesz zboże ich, bo tak urządziłeś ją. "
Psalms 65:11,"Zagony jéj skropiłeś, obniżyłeś bruzdy jéj; ulewami spulchniłeś ją, plon jéj pobłogosławiłeś. "
Psalms 65:12,Uwieńczyłeś rok dobrocią Twoją; drogi Twoje kapią obfitością. 
Psalms 65:13,"Wybujały pastwiska puszczy, a roskoszą wzgórza się opasują. "
Psalms 65:14,"Pokrywają się błonia owcami, a doliny zasuły się zbożem; okrzykują i śpiewają. "
Psalms 66:1,"Przewodnikowi chóru. Pieśń, psalm. Zaśpiewaj Panu cała ziemio. "
Psalms 66:2,"Śpiewajcie chwałę imienia Jego, oddajcie chwałę sławie Jego. "
Psalms 66:3,Rzeczcie Panu: jak wspaniałe dzieła Twoje; dla wielkiéj potęgi Twojéj schlebiają Ci wrogi Twoje. 
Psalms 66:4,"Cała ziemia korzy się przed Tobą i śpiewa Ci, śpiewa imię Twoje. - Sela. "
Psalms 66:5,Pójdźcie i zobaczcie dzieła Pańskie; wspaniały On czynami względem ludzi. 
Psalms 66:6,"Przemienił morze w ląd, rzekę przeszli pieszo; tam uradowaliśmy się w Nim. "
Psalms 66:7,"Panuje we wszechmocy Swojéj światu, oczy Jego na narody spoglądają; wiarołomni aby się nie rozzuchwalili. Sela. "
Psalms 66:8,Uwielbiajcie ludy Pana naszego i głoście sławę Jego. 
Psalms 66:9,"Który powołał dusze nasze do życia, nie dał zachwiać się nodze naszéj. "
Psalms 66:10,"Boś doświadczył nas Panie; spławiałeś nas, jak się spławia srebro. "
Psalms 66:11,"Zawiodłeś nas w paść, nałożyłeś kleszcze na biodra nasze. "
Psalms 66:12,"Ustanowiłeś człowieka głową naszą, popadliśmy w ogień i w wodę, ale wywiodłeś nas do pełni szczęścia. "
Psalms 66:13,"Wnijdę do domu Twojego z całopaleniem, uiszczę Ci śluby moje. "
Psalms 66:14,"Co wyrzekły wargi moje, a wypowiedziały usta moje w niedoli mojéj. "
Psalms 66:15,"Całopalenia tuczne złożę Ci, wraz z kadzidłem barany; przygotuję cielce i kozły. - Sela. "
Psalms 66:16,"Pójdźcie, posłuchajcie a opowiem, wszyscy bogobojni, co uczynił dla duszy mojéj. "
Psalms 66:17,"Do Niego usty mojemi wołałem, a chwała na języku moim. "
Psalms 66:18,"Niegodziwość gdybym spostrzegł w sercu mojém, nie wysłuchałby Pan. "
Psalms 66:19,"Wszelako wysłuchał Pan, baczył na głos modlitwy mojéj. "
Psalms 66:20,"Błogosławiony Pan, który nie odrzucił modlitwy mojéj, a nie usunął łaski Swojéj odemnie. "
Psalms 67:1,"Przewodnikowi chóru, przy towarzyszeniu instrumentów smyczkowych. Psalm, pieśń. "
Psalms 67:2,Pan oby zmiłował się nad nami i błogosławił nam; oby zajaśniał obliczem Swojém w pośród nas. - Sela. 
Psalms 67:3,Aby poznano na ziemi drogę Twoję; wśród wszystkich ludów pomoc Twoję. 
Psalms 67:4,"Niech wielbią Cię narody, Panie; niech wielbią Cię narody wszystkie. "
Psalms 67:5,"Niech się ucieszą i rozradują plemiona; bo sądzić będziesz narody w prawości, a plemiona ziemi poprowadzisz. Sela. "
Psalms 67:6,"Niech wielbią Cię narody, Panie; niech wielbią Cię narody wszystkie. "
Psalms 67:7,"Ziemia wydała plon swój; niech błogosławi nam Pan, Pan nasz. "
Psalms 67:8,"Niech błogosławi nam Pan, a niech boją się go wszystkie krańce ziemi. "
Psalms 68:1,"Przewodnikowi chóru Dawida. Psalm, pieśń. "
Psalms 68:2,"Powstał Pan, rozproszyły się wrogi Jego, i uciekli nieprzyjaciele Jego przed Nim. "
Psalms 68:3,"Jak się rozwiewa dym, rozwiałeś ich, jak topnieje wosk przed ogniem; nikną niegodziwi przed Panem. "
Psalms 68:4,"A sprawiedliwi cieszą się, weselą przed Panem i unoszą się radością. "
Psalms 68:5,"Śpiewajcie Panu, wysławiajcie Imię Jego; uderzcie w bębny na cześć zasiadającego w niebiosach przy imieniu Jah i radujcie się przed Nim. "
Psalms 68:6,"Ojcem sierot i sędzią wdów, Pan w Przybytku Swoim świętym. "
Psalms 68:7,"Pan, który sprowadza zabłąkanych ku domowi, wywodzi jeńców do szczęśliwości; tylko odstępcy zalegli pustynię. "
Psalms 68:8,"Panie, gdyś szedł przed ludem Twoim, gdyś kroczył przez pustkowia. - Sela. "
Psalms 68:9,"Ziemia drżała, a niebiosa rozpływały się przed Panem; jak ów Synai przed Panem, Panem Izraela. "
Psalms 68:10,"Deszcz obfity spuściłeś Panie; dziedzictwo Twoje omdlałe, Ty pokrzepiłeś je. "
Psalms 68:11,"Zastępy Twoje przebywały na niéj; przygotowałeś ją w dobroci Swojéj dla biednego, Panie. "
Psalms 68:12,Pan dał hasło; radosnych zwiastunek zastęp wielki. 
Psalms 68:13,"Królowie zastępów pierzchają, pierzchają, a mieszkanka domu dzieli łupy. "
Psalms 68:14,"Gdyście rozłożyli się pośród zagród, skrzydła gołębicy pokryte były srebrem, a loty jéj zielonawozłotym blaskiem. "
Psalms 68:15,"Gdy rozproszył Wszechmocny królów w niéj, zaśnieżyłeś na Calmonie. "
Psalms 68:16,"Góro Pana, góro Baszanu, góro piętrząca się, góro Baszanu. "
Psalms 68:17,"Czemu zawistnie spoglądacie, góry piętrzące się, na górę, którą upodobał Pan na siedlisko Swoje? Zaprawdę, Bóg zamieszka tam na wieki. "
Psalms 68:18,"Wozów Pańskich myriady, tysiące wielokrotne. Pan między niemi jak na Synaju w świętości. "
Psalms 68:19,"Wstąpiłeś na wysokość, wziąłeś jeńców, pobrałeś daninę w ludziach, i przekornych, aby się osiedlili, Boże Panie. "
Psalms 68:20,"Błogosławiony Pan, dzień w dzień opiekuje się nami; Pan pomocą naszą. - Sela. "
Psalms 68:21,"Pan nam Panem wybawienia, a u Boga Pana są od śmierci wyjścia. "
Psalms 68:22,Tak Pan zmiażdżył głowę wrogów Swoich; ciemię włochate postępującego w grzechach swoich. 
Psalms 68:23,Rzekł Pan: z Baszanu sprowadzę ich; sprowadzę z nad głębin morza. 
Psalms 68:24,"Aby brodziła noga twoja we krwi, a język psów twoich we wrogach miał udział. "
Psalms 68:25,"Widzieli pochód Twój Panie; pochód Pana mojego, króla mojego w świętości. "
Psalms 68:26,"Na czele piewcy, za nimi grajkowie, wpośród dziewic bijących w bębny. "
Psalms 68:27,"Chórami chwalcie Pana, Pana, wy z rodu Izraela. "
Psalms 68:28,"Tam Benjamin najmłodszy, zwycięzca ich; książęta Jehudy, hufce ich, książęta Zebulun, książęta Naftali. "
Psalms 68:29,"Ustanowił Pan twój potęgę twoję; utwierdź Panie, coś zdziałał dla nas. "
Psalms 68:30,"Do przybytku Twojego nad Jeruzalem, Tobie przynoszą królowie dary. "
Psalms 68:31,"Rozgromiłeś zwierzę sitowia, gromadę byków wśród cieląt ludów, że pełzają ze sztabami srebra; rozproszył narody bojów żądne. "
Psalms 68:32,Przychodzą potężni z Egiptu; ziemia Kusz wyciąga ręce swe do Pana. 
Psalms 68:33,"Królestwa ziemi, śpiewajcie Panu, wysławiajcie Pana. - Sela. "
Psalms 68:34,"Który unosi się w niebiosach niebios odwiecznych; oto rozległ się głos Jego, głos potężny. "
Psalms 68:35,"Oddajcie sławę Panu; wśród Izraela majestat Jego, a potęga Jego w obłokach. "
Psalms 68:36,Wspaniałyś Panie w świątyniach Twoich; Pan Izraela On daje siłę i potęgę narodowi; błogosławiony Pan. 
Psalms 69:1,Przewodnikowi chóru na sześć głosów. Od Dawida. 
Psalms 69:2,"Wspomóż mię Panie, bo doszły wody aż do zagrożenia życiu. "
Psalms 69:3,"Ugrzązłem w bagnie bezdenném, a niemasz oparcia; dostałem się w głębie wód, a prąd uniósł mnie. "
Psalms 69:4,"Znużyłem się wołając, zaschło gardło moje; omdlały oczy moje wyglądając Pana mojego. "
Psalms 69:5,"Liczniejsi niż włosy głowy mojéj są nienawidzący mnie daremnie, wzmogli się ciemięzcy moi, wrogi moje bez powodu; czegom nie zagrabił nigdy, mam zwrócić. "
Psalms 69:6,"Panie Ty znasz nieroztropność moję, a winy moje przed Tobą nie tajne. "
Psalms 69:7,"Niechaj nie powstydzą się przezemnie ufający Ci Panie, Boże zastępów; niech nie zarumienią się przezemnie szukający Cię, Panie Izraela. "
Psalms 69:8,Wszak dla Ciebie znosiłem szyderstwo; okrył rumieniec oblicze moje. 
Psalms 69:9,Obcym się stałem braciom moim; i nieznanym dla synów matki mojéj. 
Psalms 69:10,Bo gorliwość dla domu Twego trawiła mnie; a szyderstwa urągających Tobie spadały na mnie. 
Psalms 69:11,I wypłakałem poszcząc duszę moję; a było to na urągowisko dla mnie. 
Psalms 69:12,I włożyłem miasto szaty wór; i stałem się im przysłowiem. 
Psalms 69:13,Rozpowiadają o mnie przesiadujący w bramach i śpiewki pijanych. 
Psalms 69:14,"A ja - modlitwa moja do Ciebie Boże, w porę łaski Panie; w wielkiém miłosierdziu Twojém, odpowiedz mi ziszczeniem pomocy Twojéj. "
Psalms 69:15,"Wydobądź mnie z błota, abym nie utonął; niech ocalonym będę od przeciwników moich i z głębin wód. "
Psalms 69:16,"Niech nie uniesie mnie prąd wody, i niech nie pochłonie mnie głębia, i nie zawrze nademną topiel paszczy swojéj. "
Psalms 69:17,"Wysłuchaj mnie Boże, bo błogą łaska Twoja; w wielkiém miłosierdziu Twojém zwróć się do mnie. "
Psalms 69:18,"I nie skrywaj oblicza Twego przed sługą Twoim, bom uciśniony; pospiesz i wysłuchaj mnie. "
Psalms 69:19,Zbliż się do duszy mojéj i wybaw ją; z powodu wrogów wyzwól mnie. 
Psalms 69:20,"Ty znasz hańbę moję, i wstyd mój, i sromotę moję; obecni Ci wszyscy ciemięzcy moi. "
Psalms 69:21,"Hańba kruszy serce moje i jestem zbolały; czekam spółczucia a niemasz go, pocieszających, a nie znalazłem. "
Psalms 69:22,Wdali w pokarm mój żółć; a w pragnieniu mojém poili mnie kwasem. 
Psalms 69:23,Niech stół ich będzie dla nich zasadzką; a dla bezpiecznych sidłem. 
Psalms 69:24,"Niech zaćmią się oczy ich, by nie widzieli; a biodra ich nieustannie zachwiewaj. "
Psalms 69:25,Wylej na nich gniew Twój; a zapalczywość Twoja niech dosięgnie ich. 
Psalms 69:26,Niech stanie się zamek ich pustkowiem; w namiotach ich niechaj nie będzie mieszkańca. 
Psalms 69:27,"Bo kogo zraniłeś, ścigają; a o bólu porażonych przez Ciebie rozpowiadają. "
Psalms 69:28,Wymierz karę za karą na nich; a niech nie dostąpią łaski Twojéj. 
Psalms 69:29,Niech wymazani będą z księgi życia; a wraz z prawymi nie zapisani. 
Psalms 69:30,"A mnie utrapionego i zbolałego, pomoc Twoja Panie wydźwignie mnie. "
Psalms 69:31,Sławić będę imię Pana pieśnią; wielbić je wdzięcznością. 
Psalms 69:32,"I milszém to będzie Bogu niż wół, niż byk rogaty, dwukopytny. "
Psalms 69:33,"Ujrzą to poniżeni i ucieszą się; szukający Pana, a ożyje serce wasze. "
Psalms 69:34,Bo słucha ubogich Bóg; a więźniami Swoimi nie gardzi. 
Psalms 69:35,Chwalą Go niebiosa i ziemia; morza i wszystko co się roi w nich. 
Psalms 69:36,"Albowiem Pan wspomoże Cyon, i odbuduje miasta Jehudy, i osiądą tam, i odziedziczą ją. "
Psalms 69:37,A potomkowie sług Jego posiadać będą; a miłujący imię Jego zamieszkają w niéj. 
Psalms 70:1,"Przewodnikowi chóru. Od Dawida, na pamiątkę. "
Psalms 70:2,"Panie, aby ocalić mnie, Boże, na pomoc mi spiesz. "
Psalms 70:3,Niech się zawstydzą i pobledną czyhający na życie moje; niech się cofną i zarumienią pragnący nieszczęścia mojego. 
Psalms 70:4,"Niech pierzchną na sromotę swoję, którzy wołają: oho! oho! "
Psalms 70:5,"Niech się ucieszą i uradują w Tobie wszyscy, którzy szukają Cię; i niech powtarzają wciąż: wielkim Pan, którzy miłują pomoc Twoję. "
Psalms 70:6,"A ja biedny i ubogi, Panie pospiesz ku mnie; pomocą moją i zbawcą moim Ty; Boże nie zwlekaj. "
Psalms 71:1,"Do Ciebie Boże się chronię, niech się nie powstydzę na wieki. "
Psalms 71:2,Przez sprawiedliwość Twoję ocal i wyswobódź mnie; skłoń ku mnie ucho Twoje i dopomóż mi. 
Psalms 71:3,"Bądź dla mnie opoką chroniącą, bym mógł tam uciec zawsze, którą ustanowiłeś dla wybawienia mojego; bo skałą moją i warownią moją Ty. "
Psalms 71:4,"Panie mój, wyswobódź mnie z ręki niegodziwego, z garści krzywdziciela i grabieżcy. "
Psalms 71:5,"Bo ty nadzieją moją Panie, Boże; zaufaniem mojém od młodości mojéj. "
Psalms 71:6,"Na Tobie wspierałem się od żywota, od łona matki mojéj Tyś przewodnik mój; Tyś był chwałą moją zawsze. "
Psalms 71:7,Jakby przestrogą byłem dla wielu; ale Ty obroną moją potężną. 
Psalms 71:8,"Pełne usta moje chwały Twojéj, codzień sławy Twojéj. "
Psalms 71:9,Nie porzucaj mnie pod czas starości; gdy się wyczerpie siła moja nie opuszczaj mnie. 
Psalms 71:10,"Bo rozpowiadają wrogi moje o mnie, a czyhający na życie moje naradzają się społem. "
Psalms 71:11,"Mówiąc: Pan opuścił go; ścigajcie i pochwyćcie go, bo nikt nie ocali. "
Psalms 71:12,"Panie, nie oddalaj się odemnie; Panie mój, na pomoc mi spiesz. "
Psalms 71:13,"Niech się zawstydzą, zginą prześladowcy duszy mojéj; niech okryją się hańbą i rumieńcem pragnący zaguby mojéj. "
Psalms 71:14,"A ja wciąż będę ufał, i wywyższał nadewszystko chwałę Twoję. "
Psalms 71:15,"Usta moje opowiadać będą sprawiedliwość Twoję, po wszystkie dni pomoc Twoję; bo nie zdołam ich zliczyć. "
Psalms 71:16,"Wyłożę wszechmoc Twoję Panie, Boże; wspomnę sprawiedliwość Twą, Twoję jedynie. "
Psalms 71:17,"Panie, nauczałeś mnie od młodości mojéj; a dotąd wygłaszam cuda Twoje. "
Psalms 71:18,"I aż do starości i sędziwości Panie, nie opuścisz mnie; aż wygłoszę potęgę Twoję pokoleniom, każdemu z potomnych wszechmoc Twoję. "
Psalms 71:19,"I sprawiedliwość Twoję, Panie, wzniosłą, coś dokonał wielkiego; Panie, któż równy Tobie. "
Psalms 71:20,"Jako wystawiałeś mnie na utrapienia liczne i zgubne, i znowu ożywiałeś mnie, i z przepaści ziemi znowu wydobywałeś. "
Psalms 71:21,"I jako wzmagałeś wielkość moję, i nieraz pocieszałeś mnie. "
Psalms 71:22,"Ja téż wychwalać Cię będę na arfie, niezawodność Twoję Panie; sławić Cię będę na cytrze, święty Izraela. "
Psalms 71:23,"Zaśpiewają usta moje gdy wysławiać Cię będę, i dusza moja, którą wybawiłeś. "
Psalms 71:24,"Téż język mój dzień cały wygłaszać będzie sprawiedliwość Twoję; bo zawstydzili się, pobledli pragnący nieszczęścia mego. "
Psalms 72:1,"Salomonowi. - Panie, prawa Twoje królowi daj; a sprawiedliwość Twoję synowi królewskiemu. "
Psalms 72:2,Aby rządził ludem Twoim w sprawiedliwości; a uciśnionymi Twoimi wedle prawa. 
Psalms 72:3,Niech zwiastują góry pokój ludowi; i pagórki się odezwą sprawiedliwością. 
Psalms 72:4,"Niechaj sądzi uciśnionych w narodzie, wspomoże dzieci biednych, a zgniecie grabieżcę. "
Psalms 72:5,"Aby obawiali się Ciebie póki słońce; i w obliczu księżyca, z pokolenia w pokolenie. "
Psalms 72:6,Niech znijdzie jako deszcz na łąkę skoszoną; jako ulewa nawodniająca ziemię. 
Psalms 72:7,Niech rozkwitnie za dni jego sprawiedliwy; i pełnia pokoju póki nie stanie księżyca. 
Psalms 72:8,I niech włada od morza do morza; i od strumienia aż do krańców ziemi. 
Psalms 72:9,Przed nim niech klękają mieszkańcy stepu; a wrogi jego proch niech liżą. 
Psalms 72:10,Królowie Tarszyszu i wysp dań mu złożą; królowie Szeby i Seby haracz przyniosą. 
Psalms 72:11,I będą się przed nim korzyć wszyscy królowie; wszystkie ludy służyć mu będą. 
Psalms 72:12,"Gdyż ocala ubogiego, który woła, i uciśnionego, który nie ma wybawcy. "
Psalms 72:13,Miłosiernym jest dla biednych i ubogich; a duszę ubogich wybawia. 
Psalms 72:14,Od gwałtu i grabieży wyzwala duszę ich; i drogą jest krew ich w oczach jego. 
Psalms 72:15,"I będzie żył, da mu złota Szeby, a modlić się będzie za niego nieustannie, i codziennie mu błogosławić. "
Psalms 72:16,"Będzie obfitość zboża w kraju, na wierzchach gór zaszumi jak Libanon plon jego, a zakwitną po miastach jak trawa ziemi. "
Psalms 72:17,"Przetrwa imię jego wieki, i w obliczu słońca wzrośnie imię jego; i błogosławić się niém będą wszystkie ludy, i mienić je będą szczęśliwém. "
Psalms 72:18,"Chwała Bogu, Panu, Panu Izraela, który spełnia cuda jedyny. "
Psalms 72:19,"I niech będzie błogosławione imię chwały Jego na wieki, i niech napełni się chwałą Jego cała ziemia. Amen i amen. "
Psalms 72:20,"Skończyły się modły Dawida, syna Izajego. "
Psalms 73:1,"Pieśń Asafa. - Zaprawdę dobrym dla Izraela Pan, dla czystych sercem. "
Psalms 73:2,"A ja, omal nie potknęły się nogi moje; ledwie nie poślizgły się kroki moje. "
Psalms 73:3,Bo pozazdrościłem chełpliwym; powodzenie niegodziwych widziałem. 
Psalms 73:4,Że nie ma mąk do ich śmierci; a krzepką ich siła. 
Psalms 73:5,Mozołu śmiertelnych nie dzielą; a wraz z ludźmi nie bywają trapieni. 
Psalms 73:6,Przeto opasuje karki ich pycha; okrywa szata ich bezprawie. 
Psalms 73:7,Wystąpiło dla otyłości oko ich; wezbrały urojenia serca. 
Psalms 73:8,Drwią i rozprawiają złośliwie o ucisku; z wysoka przemawiają. 
Psalms 73:9,Miotają na niebo ustami swojemi; a język ich pełza po ziemi. 
Psalms 73:10,Dlategoż zwraca się lud jego tu; a strumieniami pełnemi ssą z nich. 
Psalms 73:11,"I powiadają: jakże wie to Pan, a jestże wiadomość u Najwyższego. "
Psalms 73:12,"Oto ci niegodziwi, a szczęśliwi zawsze, wzrośli w potęgę. "
Psalms 73:13,"Zaprawdę, napróżno zachowałem w czystości serce moje, a umywałem w niewinności dłoń moję. "
Psalms 73:14,Abym był dręczony całemi dniami; a cierpiał katusze co rano. 
Psalms 73:15,Gdybym powiedział: będę mawiał jak oni; pokoleniu synów Twoich bym się przeniewierzył. 
Psalms 73:16,"I rozmyślałem, by dociec tego; daremna to praca w oczach moich. "
Psalms 73:17,"Ażem wstąpił do przybytków Pana, pojąłem koniec ich. "
Psalms 73:18,"Zaprawdę, na śliskiém postawiłeś ich; strącasz ich w przepaście. "
Psalms 73:19,"Jakże stali się nicością w okamgnieniu; zginęli, znikli z przerażenia. "
Psalms 73:20,"Jak snem po przebudzeniu Panie, ocuciwszy się, postacią ich pogardzisz. "
Psalms 73:21,Bo wrzało serce moje; i wnętrzności moje mnie kłóły. 
Psalms 73:22,Gdyż byłem bezrozumnym i nie poznałem; jak bydlę byłem przed Tobą. 
Psalms 73:23,A ja zawsze z Tobą; ująłeś prawicę moję. 
Psalms 73:24,Wedle postanowienia Twojego prowadzisz mnie; i do chwały mnie powiedziesz. 
Psalms 73:25,"Kto mi w niebiosach; a obok Ciebie, nie upodobałem nikogo na ziemi. "
Psalms 73:26,Zaniknie ciało moje i serce moje; opoką serca i udziałem moim Pan na wieki. 
Psalms 73:27,Bo oto dalecy od Ciebie zaginą; zatracisz każdego odstępcę od Ciebie. 
Psalms 73:28,Mnie zaś blizkość Pana miłą; pokładam w Panu Bogu ufność moję; by wysławiać wszystkie sprawy Twoje. 
Psalms 74:1,"Dumanie Asafa. Czemużeś, Panie, porzucił zupełnie, pała gniew Twój przeciw trzodzie pastwiska Twojego. "
Psalms 74:2,"Wspomnij na zgromadzenie Twoje, które zjednałeś sobie niegdyś, które wyswobodziłeś jako szczep dziedzictwa Twego; na górę tę Cyonu na któréj spoczywałeś. "
Psalms 74:3,Pospiesz ku ruinom zupełnym; wszystko poburzył wróg w świątyni. 
Psalms 74:4,Ryczały wrogi Twoje w pośród zborów Twoich; ustanawiały godła swoje jako godła. 
Psalms 74:5,"Dał się poznać, gdy zmierzał w górę lasem toporzysk. "
Psalms 74:6,"A następnie rzeźby jéj wraz, młotem i oskardami rozbijali. "
Psalms 74:7,Dali na pastwę ognia świątynię Twoję; do ziemi znieważyli siedzibę imienia Twego. 
Psalms 74:8,Rzekli w sercu swojém: Zburzmy je społem; i palili wszystkie zbory Pańskie w kraju. 
Psalms 74:9,"Godeł naszych nie widzimy więcéj; nie ma już proroka, i nikogo między nami, któryby wiedział, dopóki. "
Psalms 74:10,"Dopókiż Panie urągać będzie ciemięzca, lżyć będzie wróg imię Twoje bezustannie? "
Psalms 74:11,Czemuż usuwasz rękę Twoję i prawicę Twoję? Z pośród łona Twego wytępiaj! 
Psalms 74:12,"Wszak Pan, król mój, od dawna spełnia wybawienie w pośród ziemi. "
Psalms 74:13,Tyś rozdzielił mocą Twoją morze; zmiażdżyłeś głowy krokodylów na wodach. 
Psalms 74:14,Ty skruszyłeś głowę Lewiatana; rzuciłeś go na żér mieszkańcom stepu. 
Psalms 74:15,Tyś roztworzył źródła i potoki; Tyś osuszył strumienie bystre. 
Psalms 74:16,Twoim dzień i Twoją noc; Tyś ustanowił światło i słońce. 
Psalms 74:17,"Tyś utwierdził wszystkie granice ziemi; lato i zimę, Tyś stworzył je. "
Psalms 74:18,"Pomnij na to, wróg urąga Bogu; a naród nikczemny lży imię Twoje. "
Psalms 74:19,"Nie wydawaj dziczy duszy gołębicy Twojéj, o gromadce uciśnionych Twoich nie zapominaj na wieki. "
Psalms 74:20,"Bacz na przymierze, bo pełne zakąty ziemi siedzib bezprawia. "
Psalms 74:21,Niech nie odchodzi zgnębiony zawstydzonym; uciśniony i biedny niech chwalą imię Twoje. 
Psalms 74:22,"Powstań Panie, wytocz sprawę Twoję; wspomnij na zniewagę wyrządzaną Ci przez nikczemnych bezustanku. "
Psalms 74:23,"Nie zapominaj okrzyku nieprzyjaciół Twoich; wrzawy przeciwników Twoich, która wznosi się ustawicznie. "
Psalms 75:1,"Przewodnikowi chóru na nutę: nie zatracaj, pieśń Asafa, śpiew. "
Psalms 75:2,"Dziękujemy Ci Panie, dziękujemy, blizkie imię Twoje, głoszą cuda Twoje. "
Psalms 75:3,Bo oznaczę porę; Ja sprawiedliwie sądzić będę. 
Psalms 75:4,Zachwiała się ziemia i wszyscy mieszkańcy jéj; Ja utwierdzę słupy jéj. - Sela. 
Psalms 75:5,"Powiadam chełpliwym, przestańcie się chełpić, a złoczyńcom nie podnoście rogów. "
Psalms 75:6,Nie podnoście wysoko rogów waszych; nie przemawiajcie karkiem hardym. 
Psalms 75:7,"Bo nie od Wschodu, ani od Zachodu ani od pustyni gór. "
Psalms 75:8,"Bo Pan sędzią; tego poniża, a owego wywyższa. "
Psalms 75:9,"Bo kielich w ręku Boga, a wino się pieni; pełen zaprawy, a nalewa z niego; a tylko męty jego wyssą, wypiją wszyscy złoczyńcy ziemi. "
Psalms 75:10,"A ja wychwalać będę wiecznie, śpiewać Panu Jakóba. "
Psalms 75:11,A wszystkie rogi złoczyńców strącę; wywyższone będą rogi sprawiedliwego. 
Psalms 76:1,"Przewodnikowi chóru, przy towarzyszeniu smyczkowych instrumentów. Pieśń Asafa, śpiew. "
Psalms 76:2,Poznany w Judei Pan; w Izraelu wielkiém imię Jego. 
Psalms 76:3,"I ustanowił w Salemie przybytek Swój, a siedzibę Swą w Cyonie. "
Psalms 76:4,"Tam to pokruszył płomienne łuki; tarczę, miecz i broń. - Sela. "
Psalms 76:5,"Świetnym byłeś, wspaniałym z po za gór zdobyczy. "
Psalms 76:6,"Ograbieni zostali dzielni sercem, zasnęli snem swoim, i nie znaleźli rycerze rąk swoich. "
Psalms 76:7,"Od grozy Twojéj, Panie Jakóba, strętwiały jeździec i koń. "
Psalms 76:8,"Ty, strasznyś Ty; i któż ostoi się przed Tobą, w chwili gniewu Twego. "
Psalms 76:9,Z niebios wygłosiłeś sąd; ziemia się ulękła i uciszyła. 
Psalms 76:10,"Gdy powstał do rozprawy Pan, by wspomódz wszystkich zgnębionych ziemi. - Sela. "
Psalms 76:11,"Bo zawziętość ludzka podnosi chwałę Twoję, gdy nareszcie gniewem się obłóczysz. "
Psalms 76:12,"Ślubujcie i uiszczajcie się Bogu Panu waszemu; wszyscy, co Go otaczają, niech niosą dań Groźnemu. "
Psalms 76:13,Ukróca ducha książąt; groźny dla królów ziemi. 
Psalms 77:1,Przewodnikowi chóru Jedutunów. Asafa pieśń. 
Psalms 77:2,"Głos mój do Pana, gdy wołam; głos mój do Pana, a wysłuchaj mnie. "
Psalms 77:3,"W dzień niedoli mojéj Pana szukam, ręka moja nocą wyciągnięta, a nie ustawa; nie daje się ukoić dusza moja. "
Psalms 77:4,"Wspominam Pana i zawodzę; rozpamiętywam, a wątpi duch mój. - Sela. "
Psalms 77:5,Zachwyciłeś powieki oczu moich; strwożony jestem i zaniemiałem. 
Psalms 77:6,"Dumam o dniach przeszłości, o latach dawnych. "
Psalms 77:7,"Wspominam pieśń moję w nocy; w sercu mojém rozpamiętywam, a docieka duch mój. "
Psalms 77:8,"Czyż na wieki porzuci Pan, a nigdy nie ulituje się już. "
Psalms 77:9,Czyż znikło na zawsze miłosierdzie Jego; postanowił wyrok na wieki wieków. 
Psalms 77:10,Czyli zapomniał litować się Pan? albo wstrzymał w gniewie miłosierdzie Swoje. - Sela. 
Psalms 77:11,"I rzekłem: takie błaganie moje, o powrót prawicy Najwyższego. "
Psalms 77:12,"Wspominam czyny Przedwiecznego; tak, wspominam dawne cuda Twoje. "
Psalms 77:13,"Rozważam wszystkie dzieła Twoje, a czyny Twoje rozpamiętywam. "
Psalms 77:14,Panie w świętości droga Twoja; któryż Bóg wielkim jak Pan. 
Psalms 77:15,"Ty o Panie, cudotwórco, objawiłeś między ludami potęgę Twoję. "
Psalms 77:16,"Wyzwoliłeś dzielném ramieniem lud Twój, synów Jakóba i Józefa. - Sela. "
Psalms 77:17,"Ujrzały Cię wody Panie, ujrzały Cię wody; zadrżały i wstrzęsły się otchłanie. "
Psalms 77:18,"Rozlały się powodzią obłoki, odgłos dały chmury; a strzały Twoje przebiegały. "
Psalms 77:19,"Odgłos gromu Twojego w wichrze, oświeciły błyskawice świat; drżała i wstrząsała się ziemia. "
Psalms 77:20,"Przez morze droga Twoja, a ścieżka Twoja przez wody wielkie; a ślady Twoje nie poznane. "
Psalms 77:21,Wiodłeś jakoby trzodę lud Twój ręką Mojżesza i Arona. 
Psalms 78:1,"Dumanie Asafa. Słuchaj ludu mój nauki mojéj, skłońcie ucho wasze ku słowom ust moich. "
Psalms 78:2,"Otworzę przypowieścią usta moje, wygłoszę podania z dawien dawna. "
Psalms 78:3,"Cośmy słyszeli a poznali, a ojcowie nasi opowiadali nam. "
Psalms 78:4,"Nie zataimy przed synami ich, pokoleniu późnemu opowiadając chwałę Boga, i potęgę Jego, i cuda Jego których dokonał. "
Psalms 78:5,"Gdy ustanowił świadectwo w Jakóbie i naukę złożył w Izraelu, nakazał wtedy ojcom naszym, aby ją wykładali dzieciom swoim. "
Psalms 78:6,"By wiedziało pokolenie ostatnie, synowie którzy się narodzą; powstaną i opowiedzą synom swoim. "
Psalms 78:7,"I będą pokładali w Panu nadzieję swą, i nie zapomną spraw Pana, a przykazań Jego strzedz będą. "
Psalms 78:8,"I nie staną się jak ojcowie ich, rodem odstępnym i niesfornym, rodem co nie ustalił serca swego, i nie wytrwał przy Panu duchem swoim. "
Psalms 78:9,"Synowie Efraima zbrojni łucznicy, cofnęli się w dzień boju. "
Psalms 78:10,"Nie strzegli przymierza Pańskiego, a wedle nauki Jego wzbraniali się postępować. "
Psalms 78:11,"I zapomnieli o dziełach Jego, i o cudach Jego które pokazał im. "
Psalms 78:12,"Wobec ojców ich czynił cuda, na ziemi Micraim, na polu Coan. "
Psalms 78:13,"Rozwarł morze i przeprowadził ich, i ustawił wody jako groblę. "
Psalms 78:14,"I wiódł ich obłokiem we dnie, a co noc przy świetle ognia. "
Psalms 78:15,"Rozbijał skały na puszczy, i poił ich jako z głębin wielkich. "
Psalms 78:16,"Wydobywał strumienie z opoki, i sprowadzał jako rzeki wodę. "
Psalms 78:17,"A nie przestali jeszcze grzeszyć przeciw Niemu, opierać się Najwyższemu na pustyni. "
Psalms 78:18,"I kusili Pana w sercu swojém, żądając jadła dla żywota swojego. "
Psalms 78:19,I złorzeczyli Panu mówiąc: czyż potrafi Pan przyrządzić stół na puszczy. 
Psalms 78:20,"Otóż uderzył skałę, a wytrysły wody, i rzeki się rozlały; a czyż chleba zdoła dać, czyż przygotuje mięso dla ludu Swego? "
Psalms 78:21,"Przeto usłyszał Bóg i oburzył się, i ogień zapłonął w Jakóbie, i gniew wybuchł na Izraela. "
Psalms 78:22,"Bo nie wierzyli w Pana, i nie polegali na pomocy Jego. "
Psalms 78:23,"I rozkazał obłokom z wysoka, a bramy niebios roztworzył. "
Psalms 78:24,"I deszczem spuścił na nich mannę na pokarm, i zboże niebios dał im. "
Psalms 78:25,"Chléb przedni spożywał człowiek, zapasów zesłał im do syta. "
Psalms 78:26,"Pognał wiatr wschodni po niebie, i sprowadził mocą Swoją południowy. "
Psalms 78:27,"I spuścił deszczem na nich jak proch mięso, i jak piasek morski ptactwo skrzydlate. "
Psalms 78:28,"I rzucał na środek obozu jego, w około namiotów jego. "
Psalms 78:29,"I jedli i nasycyli się aż nazbyt, i pożądanie ich sprowadził im. "
Psalms 78:30,"Nie rzucili pożądania swego, a jeszcze było jadło w ustach ich. "
Psalms 78:31,"A gniew Pana spadł na nich, i poraził starszynę, a młodziany Izraela powalił. "
Psalms 78:32,"Pomimo to grzeszyli jeszcze, i nie wierzyli w cuda Jego. "
Psalms 78:33,"I spełnił w marności dni ich, a lata ich w trwodze. "
Psalms 78:34,"Gdy ich gromił, błagali Go, i nawrócili się, i szukali Pana. "
Psalms 78:35,"I wspomnieli, że Pan opoką ich, a Pan najwyższy zbawcą ich. "
Psalms 78:36,"I schlebiali Mu usty swojemi, a językiem swoim kłamali Mu. "
Psalms 78:37,"A serce ich nie wytrwało przy Nim, i nie byli wierni przymierzu Jego. "
Psalms 78:38,"A On miłosierny odpuszczał winę i nie zgładził, a często odwracał gniew Swój, i nie pobudzał całéj zapalczywości Swojéj. "
Psalms 78:39,"I wspomniał że ciałem są, powiewem który przelatuje a nie wraca. "
Psalms 78:40,"Ile razy drażnili Go na puszczy, jątrzyli Go na stepie. "
Psalms 78:41,"I znowu doświadczali Pana, i świętego w Izraelu ograniczali. "
Psalms 78:42,"Nie pamiętali ręki Jego, dnia w którym wybawił ich od ciemięzcy. "
Psalms 78:43,"Gdy dawał w Micraim oznaki Swoje, a cuda Swoje spełniał na polu Coan. "
Psalms 78:44,"Gdy przemienił w krew rzeki ich, a wód swoich pić nie mogli. "
Psalms 78:45,"Nasłał na nich robactwo a pożerało ich, i ropuchy które ich gubiły. "
Psalms 78:46,"Oddał chrząszczowi plon ich, a znój ich szarańczy. "
Psalms 78:47,"Spustoszył gradem winorośl ich, a figi ich mrówkami. "
Psalms 78:48,"Wydał gradowi ich dobytek, a stada ich błyskawicom. "
Psalms 78:49,"Puścił na nich zapalczywość Swoję, zawziętość i zaciekłość i klęskę, zastęp wysłańców zaguby. "
Psalms 78:50,"Torował ścieżkę gniewowi Swemu, nie odbierał śmierci duszy ich, a życie ich zarazie wydał. "
Psalms 78:51,"I pobił wszystko pierworodne w Micraim, pierwiastki siły w namiotach Chama. "
Psalms 78:52,"I powiódł niby owce lud Swój, i prowadził ich jako stado po puszczy. "
Psalms 78:53,"I wodził ich bezpiecznie a nie trwożyli się, a wrogów ich pokryło morze. "
Psalms 78:54,"I przywiódł ich do dziedziny świętéj Swojéj, na górę ową, którą nabyła prawica Jego. "
Psalms 78:55,"I rozpędził przed nimi plemiona, i puścił je na udział dziedziczny, i osiedlił w namiotach ich pokolenia Izraela. "
Psalms 78:56,"A oni kusili i drażnili Pana Najwyższego, a zakonu Jego nie strzegli. "
Psalms 78:57,"I odstąpili i przeniewierzyli się jak ojcowie ich, zawiedli jako łuk omylny. "
Psalms 78:58,"I jątrzyli Go kopcami swojemi, i bałwanami swemi oburzali go. "
Psalms 78:59,"Usłyszał Pan i uniósł się, i wzgardził wielce Izraelem. "
Psalms 78:60,"I porzucił przybytek Szylo, namiot ustawiony wśród ludzi. "
Psalms 78:61,"I oddał w niewolę potęgę Swoję, a chlubę Swą w rękę ciemięzcy. "
Psalms 78:62,"I podał pod miecz lud Swój, i na dziedzictwo Swoje się uniósł. "
Psalms 78:63,"Młodzież jego pożarł ogień, a dziewice jego nie były opłakiwane. "
Psalms 78:64,"Kapłani jego od miecza polegli, a wdowy jego nie płakały. "
Psalms 78:65,"A przebudził się niby śpiący Pan, jak bohater wydający okrzyki od wina. "
Psalms 78:66,"I odparł ciemięzców jego na powrót, sromotę wieczną zadał im. "
Psalms 78:67,"A wzgardził namiotem Józefa, a pokolenia Efraima nie wybrał. "
Psalms 78:68,"A wybrał pokolenie Jehudy, górę Cyon, którą umiłował. "
Psalms 78:69,"I dźwignął niby góry świątynię Swoję, niby ziemię którą ugruntował na wieki. "
Psalms 78:70,"I wybrał Dawida sługę Swego, i wziął go z pośród owczarni. "
Psalms 78:71,"Z po za maciorek wywiódł go, by pasterzył Jakóbowi, ludowi Jego, i Izraelowi dziedzictwu Jego. "
Psalms 78:72,"I pasterzył im wedle prawości serca swego, a roztropną dłonią swoją prowadził ich. "
Psalms 79:1,"Pieśń Asafa. Panie wtargnęli poganie do dziedzictwa Twego, znieważyli przybytek święty Twój, przemienili Jeruzalem w zwaliska. "
Psalms 79:2,"Podali zwłoki sług Twoich na żer ptactwu nieba, ciała pobożnych Twoich zwierzowi ziemi. "
Psalms 79:3,"Przelewali krew ich jak wodę na około Jeruzalemu, a nie było komu pochować. "
Psalms 79:4,"Staliśmy się urągowiskiem u sąsiadów naszych, pośmiewiskiem i szyderstwem otoczenia naszego. "
Psalms 79:5,Dopókiż o Boże! Czyż gniewać się będziesz na wieki? pałać będzie jak ogień uniesienie Twoje? 
Psalms 79:6,"Wylej gniew Twój na ludy, które nie znają Ciebie, i na państwa które imienia Twego nie wzywają. "
Psalms 79:7,"Albowiem pochłonęli Jakóba, a przybytek jego spustoszyli. "
Psalms 79:8,"Nie pamiętaj nam win przodków; rychło niech uprzedzi nas miłosierdzie Twoje, bośmy znędznieni bardzo. "
Psalms 79:9,"Wspomóż nas Panie wybawienia naszego, gwoli chwale imienia Twojego, i ocal nas, i odpuść grzechy nasze przez wzgląd na imię Twoje. "
Psalms 79:10,"Czemu mają mówić poganie: gdzież Bóg ich? Niech się ujawni między ludami w oczach naszych, pomsta za krew sług Twoich przelaną. "
Psalms 79:11,Niechaj dojdzie do Ciebie jęk więźnia; wedle wielkości ramienia Twojego oszczędź na śmierć skazanych. 
Psalms 79:12,"I zwróć sąsiadom naszym siedmiokrotnie w łono ich, zelżywość którą lżyli Cię Panie. "
Psalms 79:13,"A my lud Twój i trzoda pastwiska Twego, wysławiać Cię będziemy na wieki, od pokolenia w pokolenie opowiadać chwałę Twoję. "
Psalms 80:1,"Przewodnikowi chóru na sześć głosów, na świadectwo. Asafa pieśń. "
Psalms 80:2,"Pasterzu Izraela, wysłuchaj; który wodzisz niby trzodę Józefa, który zasiadasz nad cherubami, zajaśniéj. "
Psalms 80:3,"Wobec Efraima i Binjamina i Menassy, rozbudź potęgę Twoję, i przybądź na pomoc nam. "
Psalms 80:4,"Panie wskrześ nas, rozświeć oblicze Twoje a będziem zbawieni. "
Psalms 80:5,"Boże, Panie zastępów, dopókiż pałać będziesz gniewem na modlitwę ludu Twojego? "
Psalms 80:6,"Karmisz ich chlebem płaczu, i napawasz łez pełną miarą. "
Psalms 80:7,"Czynisz z nas zwadę dla sąsiadów naszych, a wrogowie nasi naśmiewają się z nas. "
Psalms 80:8,"Panie zastępów wskrześ nas, rozświeć oblicze Twoje a będziem zbawieni. "
Psalms 80:9,"Winorośl z Micraim przeniosłeś, wygnałeś ludy i zasadziłeś ją. "
Psalms 80:10,"Uprzątnąłeś przed nią, a zapuściła korzenie swoje i zapełniła ziemię. "
Psalms 80:11,"Okryły się góry cieniem jéj, a konarami jéj cedry Pańskie. "
Psalms 80:12,"Zaniosła rozsady swoje aż do morza, i aż do rzeki odrośle swoje. "
Psalms 80:13,"Czemu rozwaliłeś ogrodzenia jéj, a oskubują ją wszyscy przechodzący drogą. "
Psalms 80:14,"Obgryza ją odyniec z lasu, a zwierz dziki spasa ją. "
Psalms 80:15,"Panie zastępów zwróć się, spojrzyj z niebios i zobacz i wspomnij winnicę tę. "
Psalms 80:16,"I płonkę, którą zasadziła prawica Twoja, i szczep który utwierdziłeś Sobie. "
Psalms 80:17,"Opalona ogniem, pocięta; od grozy oblicza Twojego giną. "
Psalms 80:18,"Niech będzie ręka Twoja nad mężem prawicy Twojéj, nad synem Adama, którego postanowiłeś Sobie. "
Psalms 80:19,"A nie odstąpim od Ciebie, zachowaj nas przy życiu, a imienia Twojego wzywać będziemy. "
Psalms 80:20,"Boże, Panie zastępów, wskrześ nas; rozświeć oblicze Twoje, a będziem zbawieni. "
Psalms 81:1,"Przewodnikowi chóru Gitejczyków, Asafa. "
Psalms 81:2,"Zaśpiewajcie Panu, potędze naszéj, okrzykujcie Panu Jakóba. "
Psalms 81:3,"Wznieście pieśń, uderzcie w bębny, w cytry wdzięczne i lutnie. "
Psalms 81:4,"Zadmijcie w miesiącu w surmy, podczas pełni, w dzień uroczystości naszéj. "
Psalms 81:5,"Gdyż ustawą to dla Izraela, prawem Panu Jakóba. "
Psalms 81:6,"Świadectwem w Józefie ustanowił ją, gdy wystąpił przeciw ziemi Micraim. Mowę mi nieznaną usłyszałem. "
Psalms 81:7,"Wyzwoliłem od brzemienia grzbiet jego, ręce jego od cebra się uwolniły. "
Psalms 81:8,"W niedoli wołałeś i wyswobodziłem cię, wysłuchałem cię w osłonie gromu, doświadczałem cię u wód szemrania. - Sela. "
Psalms 81:9,"Słuchaj ludu Mój, ostrzegam cię, Izraelu, czy usłuchasz Mnie? "
Psalms 81:10,"Nie będzie wśród ciebie Bóg cudzy, nie będziesz się korzył Bóztwu obcemu. "
Psalms 81:11,"Jam Bóg, Pan Twój, którym cię wywiódł z ziemi Micraim; rozewrzyj usta twoje a napełnię je. "
Psalms 81:12,"A nie usłuchał lud Mój głosu Mojego, a Izrael nie uległ Mi. "
Psalms 81:13,"I zostawiłem go w uporze serca jego, i poszli za zamysłami swojemi. "
Psalms 81:14,"Gdyby był lud Mój słuchał Mnie, Izrael drogami Mojemi postępował. "
Psalms 81:15,Wnetbym wrogów ich upokorzył i przeciw ciemięzcom ich zwrócił rękę Moję. 
Psalms 81:16,"Nieprzyjaciele Boga schlebiali by mu, a trwałaby doba ich na wieki. "
Psalms 81:17,I karmiłby go wyborem pszenicy. Z opoki miodem bym nasycał cię. 
Psalms 82:1,"Pieśń Asafa. Pan stanął w wiecu mocarzy, w pośród sędziów sądzi. "
Psalms 82:2,"Dopókiż sądzić będziecie przewrotnie, a obliczu złoczyńców pobłażać. - Sela. "
Psalms 82:3,Brońcie ubogiego i sieroty; biednemu i podupadłemu wymierzajcie sprawiedliwość. 
Psalms 82:4,Uwalniajcie nędznych i uciśnionych; z rąk złoczyńców wyzwalajcie ich. 
Psalms 82:5,"Nie pojmują i nie rozumieją, w ciemności postępują, zachwiane wszystkie podstawy ziemi. "
Psalms 82:6,"Mniemałem, że Bogami jesteście, synami Najwyższego wy wszyscy. "
Psalms 82:7,"Wszelako, jak ludzie pomrzecie, jak każdy z panów upadniecie. "
Psalms 82:8,"Powstań Panie, sądź ziemię, wszak Ty dzierżysz wszystkie ludy. "
Psalms 83:1,"Śpiew, pieśń Asafa. "
Psalms 83:2,"Panie nie użycz spokoju Sobie, nie zamilknij i nie spocznij o Panie! "
Psalms 83:3,"Bo oto wrogi Twoje wrą, a nieprzyjaciele Twoi podnoszą głowę. "
Psalms 83:4,"Przeciw ludowi Twojemu knują spisek, i naradzają się przeciw osłonionym Twoją pieczą. "
Psalms 83:5,"Powiadają: pójdźmy wytępmy ich z pośród narodów, by nie wspomnianém było imię Izraela więcéj. "
Psalms 83:6,"Tak, zmawiają się jednomyślnie przeciw Tobie, przymierze zawierają. "
Psalms 83:7,"Namioty Edomitów i Izmaelitów, Moabitów i Hagryitów. "
Psalms 83:8,"Gebal i Amon i Amalek, Filistea wraz z mieszkańcami Tyru. "
Psalms 83:9,"I Aszur łączy się z niemi, stał się ramieniem synom Lota. - Sela. "
Psalms 83:10,"Spraw im jak Midianitom, Syserze, i Jabinowi nad potokiem Kiszon. "
Psalms 83:11,"Co zginęli pod En-Dor, stali się mierzwą dla ziemi. "
Psalms 83:12,"Spraw ich wodzom jak Orebowi i jak Zeebowi, aby byli jak Zebach i Calmuna wszyscy książęta ich. "
Psalms 83:13,Co rzekli: zdobędziemy sobie niwy Pańskie. 
Psalms 83:14,"Panie mój, uczyń ich jako zamieć, i jako źdźbło przed wiatrem. "
Psalms 83:15,"Jak ogień który zapala las, i jak płomień który ogarnia pożarem góry. "
Psalms 83:16,"Tak rozpędź ich nawałnicą Twoją, a huraganem Twoim zatrwóż ich. "
Psalms 83:17,"Okryj twarz ich sromotą, by zapragnęli imienia Twojego Boże. "
Psalms 83:18,"Niech będą pohańbieni i zatrwożeni na zawsze, a niech pobledną i zginą. "
Psalms 83:19,"Niech poznają, że Ty, którego imię Bóg, jedynie najwyższy na ziemi całéj. "
Psalms 84:1,"Przewodnikowi chóru Gitejczyków, Korachidów pieśń. "
Psalms 84:2,Jak wdzięczne przybytki Twoje Boże zastępów. 
Psalms 84:3,"Tęskni i rwie się dusza moja do przedsionków Bożych, serce moje i ciało moje unoszą się do Boga żywego. "
Psalms 84:4,"Jak wróbel który odnalazł dom i jaskółka gniazdo swoje, gdzie zostawiła pisklęta - ołtarze Twoje, Boże zastępów, królu i Panie mój. "
Psalms 84:5,"Szczęsni mieszkańcy domu Twojego, jeszcze chwalić mogą Cię. - Sela. "
Psalms 84:6,"Szczęsny człowiek którego siła w Tobie, a drogi Twoje w sercu ich. "
Psalms 84:7,"Którzy pielgrzymując przez dolinę morw, źródłem ją czynią, a też błogosławieństwy okrywa ją deszcz. "
Psalms 84:8,"Idą od trudu do trudu, aż się ukażą Panu na Cyonie. "
Psalms 84:9,"Boże, Panie zastępów, wysłuchaj modlitwę moję, usłysz Panie Jakóba. - Sela. "
Psalms 84:10,"Na tarczę naszę spójrz Panie, wejrzyj na oblicze pomazańca Twojego. "
Psalms 84:11,"Wszak lepszy dzień w przedsionkach Twoich od tysiąca, wolę stać na progu domu Pana mojego, niż wylegać w namiotach bezprawia. "
Psalms 84:12,"Bo słońcem i tarczą Wiekuisty Pan, łaskę i chwałę daje Bóg, nie odmawia dobrodziejstwa postępującym w nieskazitelności. "
Psalms 84:13,"Boże zastępów, szczęsny człowiek który ufa Tobie. "
Psalms 85:1,Przewodnikowi chóru. Korachidów pieśń. 
Psalms 85:2,"Umiłowałeś Boże ziemię Twoję, powróciłeś wygnańców Jakóba. "
Psalms 85:3,"Zniosłeś winę ludu Twego, zatarłeś wszystek grzech ich. "
Psalms 85:4,"Powściągnąłeś cały gniew Twój, ochłonąłeś od ognia uniesienia Twojego. "
Psalms 85:5,"Uspokój nas Panie ocalenia naszego, i uśmierz oburzenie Twoje na nas. "
Psalms 85:6,"Czyż na wieki będziesz miał urazę do nas, przenosić będziesz gniew Twój od pokolenia na pokolenie. "
Psalms 85:7,"Czyliż nie napowrót ożywisz nas, a lud Twój ucieszy się Tobą. "
Psalms 85:8,"Objaw nam Boże łaskę Twoję, a pomocy Twojéj użycz nam. "
Psalms 85:9,"Słyszę co rzecze Pan Wiekuisty, bo zapowiada pokój ludowi Swojemu i miłującym Go, jeżeli nie wrócą do niedorzeczności. "
Psalms 85:10,"Wszak blizką dla bogobojnych pomoc Jego, by zapanowała chwała na ziemi naszéj. "
Psalms 85:11,"Miłość i prawda się zeszły, sprawiedliwość i zgoda się całują. "
Psalms 85:12,"Prawda z ziemi wyrasta, a sprawiedliwość z nieba spoziera. "
Psalms 85:13,"I Bóg użyczy szczęścia, a ziemia nasza wyda plon swój. "
Psalms 85:14,"Szczęście przed Nim, postępować będzie, i zwróci ku drodze kroki swoje. "
Psalms 86:1,"Modlitwa Dawida. Skłoń Boże ucho Twoje odpowiedz mi, bom nędzny i biedny. "
Psalms 86:2,"Ochroń duszę moję, wszak cnotliwy jestem, wspomóż sługę Twojego, Ty o Panie mój, ufającego Tobie. "
Psalms 86:3,"Zmiłuj się nademną Panie, bo do Ciebie wołam ustawicznie. "
Psalms 86:4,"Pociesz duszę sługi Twojego, bo do Ciebie Panie duszę moję wznoszę. "
Psalms 86:5,"Bo Ty Panie dobry i pobłażliwy, i wielce łaskawy dla wszystkich, którzy wzywają Cię. "
Psalms 86:6,"Wysłuchaj Boże modlitwę moję, i bacz na głos błagania mojego. "
Psalms 86:7,"W dzień niedoli mojéj wzywam Cię, bo Ty odpowiesz mi. "
Psalms 86:8,"Nikt nie dorówna Tobie pomiędzy bóztwami Panie, nic nie dorówna dziełom Twoim. "
Psalms 86:9,"Wszystkie ludy któreś stworzył, przyjdą i ukorzą się przed Tobą Panie, i cześć złożą imieniu Twojemu. "
Psalms 86:10,"Boś wielki Ty i cudotwórczy, Ty Panie sam jeden. "
Psalms 86:11,"Wskaż mi Boże drogę Twoję, będę postępował w prawdzie Twojéj, zjednaj serce moje dla czci imienia Twojego. "
Psalms 86:12,"Wielbić Cię będę Boże, Panie mój, całém sercem mojém, i czcić imię Twoje na wieki. "
Psalms 86:13,"Bo łaska Twoja wielka dla mnie, ocaliłeś duszę moję z otchłani głębokiéj. "
Psalms 86:14,"Panie, niecni powstali na mnie, i zastęp okrutników pożąda duszy mojéj, a nie mają Ciebie przed sobą. "
Psalms 86:15,"A Ty Panie, Pan miłosierny i łaskawy, nieskory do gniewu, pełen litości i prawdy. "
Psalms 86:16,"Zwróć się do mnie i zmiłuj się nademną, daj opiekę Twoję słudze Twojemu, i wspomóż syna służebnicy Twojéj. "
Psalms 86:17,"Uczyń mi znak łaski, a ujrzą nieprzyjaciele moi i zawstydzą się, że Ty Boże wspomagasz i pocieszasz mnie. "
Psalms 87:1,"Korachidów pieśń, śpiew. Twierdza Jego na górach świętych. "
Psalms 87:2,Miłuje Bóg wrota Cyonu nad wszystkie siedziby Jakóba. 
Psalms 87:3,"Wspaniałości głoszą o tobie, grodzie Pański. - Sela. "
Psalms 87:4,"Gdy wspominam Rahab i Babel przyjaciołom moim, oto Filisteę i Cor wraz z Kuszem: ów urodził się tam. "
Psalms 87:5,"A o Cyonie mówią: mąż nie jeden urodził się w nim, a On utwierdził go, Najwyższy. "
Psalms 87:6,Bóg liczy spisując narody: ten urodził się tam. - Sela. 
Psalms 87:7,"A wieszcze jako i lutniści, wszystkie dzieci moje w tobie. "
Psalms 88:1,"Śpiew, pieśń Korachidów. Przewodnikowi chóru Macholidów, do śpiewania. Dumanie Hemana Ezrachidy. "
Psalms 88:2,"Boże panie ocalenia mojego, dniem wołam i nocą do Ciebie. "
Psalms 88:3,"Niech dojdzie Cię modlitwa moja, skłoń ucho Twoje do skargi mojéj. "
Psalms 88:4,"Bo syta cierpień dusza moja, a życie moje do grobu się chyli. "
Psalms 88:5,"Zaliczonym do zstępujących w mogiłę, jestem jak mąż bezwładny. "
Psalms 88:6,"Wpośród umarłych łoże moje, podobnym do poległych spoczywających w grobie, których nie wspomnisz już, bo oni z pod ręki Twojéj wyłączeni. "
Psalms 88:7,"Strąciłeś mnie w przepaść głęboką, w ciemnice, w otchłanie. "
Psalms 88:8,"Na mnie oparł się gniew Twój, a wszystkiemi nawałnicami Twojemi przytłaczasz mnie. - Sela. "
Psalms 88:9,"Oddaliłeś znajomych moich odemnie, uczyniłeś mnie ohydą dla nich, zamknięty jestem i nie mogę wyjść. "
Psalms 88:10,"Oko moje zbolałe z nędzy, wołam Cię o Boże codzień, wyciągam do Ciebie ręce moje. "
Psalms 88:11,"Czyż dla zmarłych uczynisz cud, czyż cienie powstaną by wysławiać Cię. - Sela. "
Psalms 88:12,"Czyż głoszoną będzie w grobie łaska Twoja, niezawodność Twoja w nicestwie. "
Psalms 88:13,"Czyż znany w ciemnościach cud Twój, a sprawiedliwość Twoja w krainie zapomnienia. "
Psalms 88:14,"A ja do Ciebie Boże wołam, i zrana modlitwa moja uprzedza Cię. "
Psalms 88:15,"Czemu o Boże porzucasz duszę moję, ukrywasz oblicze Twoje przedemną. "
Psalms 88:16,"Nędzny jestem i konający od wstrząśnień, znosiłem grozy Twoje, upadam. "
Psalms 88:17,"Po mnie przeszły ognie Twoje, trwogi Twoje skruszyły mnie. "
Psalms 88:18,"Ogarnęły mnie jak fale bezustannie, otoczyły mnie pospołu. "
Psalms 88:19,"Oddaliłeś odemnie przyjaciela i towarzysza, o znajomych moich zaćmienie. "
Psalms 89:1,"Dumanie Ethana, Ezrachidy. "
Psalms 89:2,"Łaski Boga wiecznie śpiewać będę, od pokolenia do pokolenia wygłaszać niezawodność Twoję usty mojemi. "
Psalms 89:3,"Zaprawdę rzekłem: na wieki łaska Twoja ustalona, w niebiosach utwierdziłeś niezawodność Twoję. "
Psalms 89:4,"Zawarłem przymierze z wybrańcem Moim, zaprzysiągłem Dawidowi słudze Mojemu. "
Psalms 89:5,"Na wieki utrwalę ród twój, zbudowałem z pokolenia do pokolenia tron twój. - Sela. "
Psalms 89:6,"I wysławiają niebiosa cuda Twoje Boże, i niezawodność Twoję w zborze świętych. "
Psalms 89:7,"Bo któż na wysokościach dorówna Bogu, podobny do Boga między synami bóztw. "
Psalms 89:8,"Pan wielbiony w zgromadzeniu świętych niezliczoném, a wspaniały ponad całém otoczeniem Swojém, "
Psalms 89:9,"Boże Panie zastępów, któż jak Ty potężny Panie, a prawda otoczeniem Twojém. "
Psalms 89:10,"Ty władasz pysznością morza, gdy podnoszą się fale jego, Ty je poskramiasz. "
Psalms 89:11,"Tyś zdeptał niby poległego zuchwalca, ramieniem potęgi Twojéj rozproszyłeś wrogi Twoje. "
Psalms 89:12,"Twojém niebo, również Twoją ziemia, świat i co go napełnia Tyś ustanowił. "
Psalms 89:13,"Północ i południe Tyś je utworzył, Tabor i Chermon w imię Twoje śpiewają. "
Psalms 89:14,"Twoją moc i potęga, silną dłoń Twoja, wzniosłą prawica Twoja. "
Psalms 89:15,"Sprawiedliwość i prawo podstawą tronu Twego, miłość i prawda poprzedzają oblicze Twoje. "
Psalms 89:16,"Szczęsny lud, który zna głos surmy, Boże, w świetle oblicza Twojego postępują. "
Psalms 89:17,"W imię Twoje weselą się zawsze, a sprawiedliwością Twoją się chlubią. "
Psalms 89:18,"Bo ozdobą siły ich Ty, a łaską Twoją wywyższa się róg nasz. "
Psalms 89:19,"Albowiem od Boga tarcza nasza, od Świętego w Izraelu król nasz. "
Psalms 89:20,"Niegdy powiedziałeś w objawieniu do pobożnego Twojego i rzekłeś: udzieliłem mocy bohaterowi, wyniosłem młodzieńca z ludu. "
Psalms 89:21,"Znalazłem Dawida sługę Mojego, olejem Moim świętym pomazałem go. "
Psalms 89:22,"Przy którym ręka Moja wytrwa, a ramię Moje zasili go. "
Psalms 89:23,"Nie naprze nań wróg, a syn bezprawia nie uciemięży go. "
Psalms 89:24,"I skruszę przed nim nieprzyjaciół jego, a przeciwników jego zgromię. "
Psalms 89:25,"A rzetelność i łaska Moja przy nim, a przez imię Moje wywyższy się róg jego. "
Psalms 89:26,"I położę na morze rękę jego, a na rzeki prawicę jego. "
Psalms 89:27,"On zwać Mnie będzie: Tyś ojciec mój, Pan mój i opoka pomocy mojéj. "
Psalms 89:28,"Ja téż pierworodnym ustanowię go, najwyższym nad królami ziemi. "
Psalms 89:29,"Na wieki zachowam mu łaskę Moję, a przymierze Moje wierném mu zostanie. "
Psalms 89:30,"I utrwalę na zawsze ród jego, a tron jego jako dni niebios. "
Psalms 89:31,"A jeśli opuszczą synowie jego zakon Mój, a wedle praw Moich postępować nie będą. "
Psalms 89:32,"Jeśli ustawy Moje znieważą, a przykazań Moich nie będą strzegli. "
Psalms 89:33,"Napomnę biczem odstępstwo ich, i plagami winę ich. "
Psalms 89:34,"Ale łaski Mojéj nie cofnę od niego, a nie zaprę się rzetelności Mojéj. "
Psalms 89:35,"Nie naruszę przymierza Mojego, a wyrzeczenia ust Moich nie odmienię. "
Psalms 89:36,"Raz zaprzysiągłem na świętość Moję, czyż Dawidowi skłamię? "
Psalms 89:37,"Ród jego na wieki ostanie się, a tron jego jak słońce przedemną. "
Psalms 89:38,"Jak księżyc będzie utwierdzonym na zawsze, świadek w obłokach wierny. - Sela. "
Psalms 89:39,"A Tyś porzucił i wzgardził, uniosłeś się na pomazańca Twojego. "
Psalms 89:40,"Zerwałeś przymierze sługi Twojego, znieważyłeś w prochu diadem jego. "
Psalms 89:41,"Zburzyłeś wszystkie warownie jego, przemieniłeś twierdze jego w zwaliska. "
Psalms 89:42,"Obdzierają go wszyscy przechodnie po drodze, stał się pośmiewiskiem sąsiadom swoim. "
Psalms 89:43,"Wyniosłeś prawicę ciemięzców jego, uradowałeś wszystkie wrogi jego. "
Psalms 89:44,"I odwróciłeś ostrze miecza jego, nie dałeś mu się ostać na wojnie. "
Psalms 89:45,"Znieważyłeś blask jego, a tron jego o ziemię powaliłeś. "
Psalms 89:46,"Skróciłeś dni młodości jego, okryłeś go sromotą. - Sela. "
Psalms 89:47,"Dopókiż Boże ukrywać się będziesz zupełnie, pałać będzie jak ogień gniew Twój. "
Psalms 89:48,"Wspomnij jak nikły jestem, jak na marne stworzyłeś wszystkich synów ludzkich. "
Psalms 89:49,"Któryż człowiek żyć będzie a nie ujrzy śmierci, ocali duszę swą z mocy grobu. - Sela. "
Psalms 89:50,"Gdzież łaski Twoje dawne Panie, któreś zaprzysiągł Dawidowi w wierności Twojéj. "
Psalms 89:51,"Wspomnij Panie na wstyd sług Twoich, który niosłem w łonie mojém od wszystkich tych licznych narodów. "
Psalms 89:52,"Którym lżyli wrogowie Twoi, o Boże, którym lżyli kroki pomazańca Twego. "
Psalms 89:53,Pochwalonym Bóg na wieki. Amen i amen. 
Psalms 90:1,"Modlitwa Mojżesza męża Bożego. - Panie, schronieniem Tyś był nam od pokolenia do pokolenia. "
Psalms 90:2,"Zanim góry się narodziły, a stworzyłeś ziemię i świat, i od wieku do wieku, Tyś Pan. "
Psalms 90:3,Przywodzisz człowieka do prochu i powiadasz: nawróćcie się synowie Adama. 
Psalms 90:4,"Wszak tysiąc lat w oczach Twoich jak dzień wczorajszy co przeminął, jako straż w nocy. "
Psalms 90:5,"Porwałeś ich i są jako sen. Zrana jak trawa się rozrasta, "
Psalms 90:6,"Zrana zakwita i rozrasta się, wieczorem ścięty i zawiędły. "
Psalms 90:7,"Bo giniemy od gniewu Twojego, a uniesieniem Twojém przerażeni jesteśmy. "
Psalms 90:8,"Stawiłeś winy nasze przed Siebie, tajniki nasze przed światło oblicza Twego. "
Psalms 90:9,"Tak, wszystkie dni nasze przemijały pod grozą Twoją, spędziliśmy lata nasze jak marzenie. "
Psalms 90:10,"Liczba lat naszych niekiedy siedmdziesiąt lat, a przy siłach ośmdziesiąt lat, a chlubą ich męka i boleść; bo spędzasz nas szybko i ulatujemy. "
Psalms 90:11,"Któżby rozważył siłę gniewu Twego, i wedle grozy Twojéj uniesienie Twoje. "
Psalms 90:12,"Liczyć dni nasze naucz nas, abyśmy nabyli serca roztropnego. "
Psalms 90:13,"Zwróć się o Boże, dopókiż jeszcze, i ulituj się nad sługami Twojemi. "
Psalms 90:14,"Nasyć nas rano łaską Twoją, byśmy się weselić i radować mogli przez wszystkie dni nasze. "
Psalms 90:15,"Pociesz nas w miarę dni w których trapiłeś nas, w miarę lat przez które oglądaliśmy niedolę. "
Psalms 90:16,"Niech się objawi przed sługami Twojemi dzieło Twoje, a świetność Twoja nad synami ich. "
Psalms 90:17,"I niech będzie upodobanie Boga Pana naszego nad nami, a sprawę rąk naszych utwierdź pośród nas; tak, sprawę rąk naszych, utwierdź ją. "
Psalms 91:1,"Ty, co zasiadasz pod osłoną Najwyższego, co pod cieniem wszechmocnego przebywasz. "
Psalms 91:2,"Wzywam Boga, obronę moję i twierdzę moję, Pana mojego któremu ufam. "
Psalms 91:3,"By On cię wybawił od sideł zastawionych, od moru zgubnego. "
Psalms 91:4,"Skrzydłem Swojém osłoni cię, a pod lotami Jego bezpieczny będziesz; tarczą i puklerzem jest prawda Jego. "
Psalms 91:5,"Nie ulękniesz się strachu nocy, strzały lecącéj podczas dnia. "
Psalms 91:6,"Moru który w ciemności pełza, ani zarazy niszczącéj w południe. "
Psalms 91:7,"Legnie u boku twojego tysiąc, myriady przy prawicy twojéj; do ciebie się nie zbliży. "
Psalms 91:8,Tylko oczyma twemi patrzéć będziesz i zapłatę niegodziwych obaczysz. 
Psalms 91:9,"Przeto żeś Boga obronę moję, żeś Najwyższego uczynił ucieczką twoją. "
Psalms 91:10,"Nie spotka cię nieszczęście, ani klęska się nie zbliży do namiotu twojego. "
Psalms 91:11,"Bo On aniołów Swoich ustanowił ci, by strzegli cię na wszystkich drogach twoich. "
Psalms 91:12,"Na dłoniach uniosą cię, by nie potrąciła o kamień noga twoja. "
Psalms 91:13,Po szakalu i żmii stąpać będziesz i zdepczesz lwa i potworę. 
Psalms 91:14,"Dla tego, że mnie umiłował ocalę go, obronię go, bo uznał imię Moje. "
Psalms 91:15,"Gdy wezwie Mnie wysłucham go, przy nim będę w niedoli, wyzwolę go i zaszczycę. "
Psalms 91:16,"Długiém życiem nasycę go, i okażę mu pomoc Moję. "
Psalms 92:1,"Psalm, pieśń na dzień Sabbatu. "
Psalms 92:2,"Miło chwalić Boga, sławić imię Twe Najwyższy. "
Psalms 92:3,"Opiewać zrana miłosierdzie Twoje, a niezawodność Twoję po nocach. "
Psalms 92:4,"Na dziesięciostrunnéj lutni i na lirze, przy podźwięku cytry. "
Psalms 92:5,"Bo uradowałeś mnie Boże czynami Twojemi, o dziełach rąk Twoich śpiewać będę. "
Psalms 92:6,"Jak wzniosłe dzieła Twoje Boże, niezmiernie głębokie zamysły Twoje. "
Psalms 92:7,"Człowiek nierozumny jest, nie odgadnie, ograniczony on i nie dociecze tego. "
Psalms 92:8,"Jeżeli rozrastają się niegodziwi jako trawa, a rozkwitają wszyscy złoczyńcy, to aby zatraceni byli na wieki. "
Psalms 92:9,A Ty wzniosły wieczyście o Boże. 
Psalms 92:10,"Bo oto wrogi Twoje o Boże, bo oto wrogi Twoje zginą, rozproszeni będą wszyscy złoczyńcy. "
Psalms 92:11,"Ale wzniosłeś niby bawoli, róg mój; namaszczony jestem oliwą zieloną. "
Psalms 92:12,"A napawa się oko moje prześladowcami moimi, a o powstałych na mnie złoczyńcach usłyszy ucho moje. "
Psalms 92:13,"Sprawiedliwy jak palma zakwitnie, jak cedr Libanu wystrzeli. "
Psalms 92:14,"Zaszczepieni w domu Bożym, w dworcach Pana naszego zakwitną. "
Psalms 92:15,"Jeszcze owocem się pokryją w starości, pełni soków i zieleni będą. "
Psalms 92:16,"By opowiadać, że sprawiedliwym Bóg, opoka moja, a niema krzywdy w Nim. "
Psalms 93:1,"Bóg króluje, we wspaniałość się obłóczył, obłóczył się Bóg w potęgę, przepasał się. "
Psalms 93:2,I oto utwierdzony świat i nie zachwieje się. 
Psalms 93:3,"Utwierdzony tron Twój dawny, z przed wieków Ty. "
Psalms 93:4,"Wznoszą strumienie o Boże, wznoszą strumienie szum swój, niosą strumienie nawałę swoję. "
Psalms 93:5,"Nad łoskot wód wielkich, nad wspaniałe bałwany morza, wspaniałym na wysokości Bóg. "
Psalms 93:6,"Świadectwa Twoje stwierdziły się zupełnie nad domem Twoim, któremu przystoi świętość, Boże na wieczne czasy. "
Psalms 94:1,"Panie pomsty, Boże, Panie pomsty zajaśniéj. "
Psalms 94:2,"Podnieś się sędzio ziemi, odpłać zasługę pysznym. "
Psalms 94:3,"Dopókiż niegodziwi, o Boże, dopókiż niegodziwi górować będą. "
Psalms 94:4,"Bluzgać, przemawiać hardo, przechwalać się wszyscy złoczyńcy. "
Psalms 94:5,"Lud Twój Boże, dręczą, a dziedzictwo Twoje gnębią. "
Psalms 94:6,"Wdowę i przybysza zabijają, a sieroty mordują. "
Psalms 94:7,"I mówią: nie widzi Bóg, nie baczy Pan Jakóba. "
Psalms 94:8,"Zastanówcie się nieroztropni w narodzie, i ograniczeni kiedyż się opamiętacie. "
Psalms 94:9,"Kto urządził ucho, czyż nie usłyszy, albo kto zbudował oko, czyż nie obaczy. "
Psalms 94:10,"Kto karci narody czyżby nie karał. On który uczy człowieka wiedzy, "
Psalms 94:11,"Bóg zna zamysły ludzkie, że są marne. "
Psalms 94:12,"Szczęsny mąż, którego karcisz Boże, a w zakonie Twoim nauczasz go. "
Psalms 94:13,"By dać mu otuchę w dni niedoli, póki wykopanym nie będzie dla niegodziwego grób. "
Psalms 94:14,"Bo nie zaniecha Bóg ludu Swojego, a dziedzictwa Swego nie opuści. "
Psalms 94:15,"Bo do sprawiedliwości wróci sąd, a za nim wszyscy prawego serca. "
Psalms 94:16,"Któż stawał przy mnie przeciw niegodziwym, któż występował dla mnie przeciw złoczyńcom? "
Psalms 94:17,"Gdyby nie był Bóg pomocą moją, oniemal nie legła by w grobie dusza moja. "
Psalms 94:18,"Gdym mniemał: już chwieje się noga moja, łaska Twoja Boże wsparła mnie. "
Psalms 94:19,"Gdy ścierają się myśli we wnętrzu mojém, pocieszenia Twoje rozweselają duszę moję. "
Psalms 94:20,"Czyż sprzymierzył się z Tobą tron bezprawia, sprawca krzywdy miasto prawa. "
Psalms 94:21,"Skupiają się przeciw duszy sprawiedliwego, a krew niewinną potępiają. "
Psalms 94:22,"Ale będzie Bóg mi twierdzą, a Pan mój opoką obrony mojéj. "
Psalms 94:23,"I zwróci przeciw nim samym niecność ich, a we własnej złości ich wygubi, wygubi ich Bóg, Pan nasz. "
Psalms 95:1,"Pójdźcie, zaśpiewajmy Bogu, wysławiajmy opokę pomocy naszéj. "
Psalms 95:2,"Przywitajmy oblicze Jego dziękczynieniem, pieśniami zanućmy Mu. "
Psalms 95:3,"Bo Panem wielkim Bóg, i królem wielkim nad wszystkie bóztwa. "
Psalms 95:4,"W którego ręku głębie ziemi, a szczyty gór Jego są. "
Psalms 95:5,"Którego jest morze, bo On je stworzył, i ląd, który ręce Jego ukształtowały. "
Psalms 95:6,"Pójdźmy, ukorzmy się i pokłońmy, klęknijmy przed Bogiem Stwórcą naszym. "
Psalms 95:7,"Bo On Pan nasz, a my lud któremu pasterzy, i trzoda ręki Jego, od dzisiaj jeżeli głosu Jego usłuchacie. "
Psalms 95:8,"Nie zatwardzajcie serca waszego jak w Meriba, jak w dzień Masa na puszczy. "
Psalms 95:9,"Kiedy kusili Mnie ojcowie wasi, doświadczali, choć widzieli dzieło Moje. "
Psalms 95:10,"Czterdzieści lat przykrzyłem Sobie to pokolenie, i wyrzekłem: lud to obłąkanego serca, i nie poznali oni dróg Moich. "
Psalms 95:11,"Tak że przysiągłem w gniewie Moim, że nie wnijdą do siedziby Mojéj. "
Psalms 96:1,Zaśpiewajcie Bogu pieśń nową; śpiewaj Bogu cała ziemio. 
Psalms 96:2,"Śpiewajcie Bogu, wysławiajcie imię Jego; zwiastujcie z dnia na dzień pomoc Jego. "
Psalms 96:3,"Opowiadajcie między narodami chwałę Jego, między wszystkiemi ludami cuda Jego. "
Psalms 96:4,Bo wielkim Bóg i sławionym wielce; wspaniały On ponad wszystkie bóztwa. 
Psalms 96:5,Bo wszystkie bóztwa pogan bałwany; a Bóg niebiosa stworzył. 
Psalms 96:6,Chwała i urok przed obliczem Jego; potęga i wspaniałość w świątyni Jego. 
Psalms 96:7,Nieście Bogu rodziny ludów; nieście Bogu cześć i sławę. 
Psalms 96:8,Nieście Bogu cześć imienia Jego; składajcie dary i wstępujcie do przedsionków Jego. 
Psalms 96:9,Ukorzcie się przed Bogiem w nastroju uroczystym; zadrżyj przed Nim cała ziemio. 
Psalms 96:10,"Głoście między narodami: Bóg króluje i utwierdzony świat, nie zachwieje się; sądzić będzie ludy w sprawiedliwości. "
Psalms 96:11,"Niech się weselą niebiosa, niech się raduje ziemia; niech zahuczy morze i co je zapełnia. "
Psalms 96:12,"Niech cieszy się pole i wszystko co na niém; zarazem rozradują się wszystkie drzewa leśne, "
Psalms 96:13,"Przed Bogiem; bo idzie, bo idzie by sądzić ziemię; sądzić ma świat w sprawiedliwości, a ludy prawdą Swoją. "
Psalms 97:1,"Bóg króluje, niech cieszy się ziemia; niech się radują wyspy niezliczone. "
Psalms 97:2,Obłoki i mgły w około Niego; sprawiedliwość i prawo podstawą tronu Jego. 
Psalms 97:3,"Ogień przed Nim kroczył, i palił w około wrogi Jego. "
Psalms 97:4,Oświecały błyskawice Jego świat; widziała to i zadrżała ziemia. 
Psalms 97:5,"Góry jak wosk stopniały, przed Bogiem, przed Panem całéj ziemi. "
Psalms 97:6,"Głosiły niebiosa sprawiedliwość Jego, i widziały wszystkie ludy chwałę Jego. "
Psalms 97:7,"Zawstydzeni czciciele posągów, wielbiciele bożyszcz; korzą się przed Nim wszystkie bóztwa. "
Psalms 97:8,"Słyszy to i cieszy się Cyon, i radują się córy Jehudy wyroków Twoich Boże. "
Psalms 97:9,"Boś Ty Boże, Najwyższy na całéj ziemi, wielceś wyniesiony nad wszystkie bogi. "
Psalms 97:10,"Miłujący Boga, nienawidźcie zła; Ten który czuwa nad życiem cnotliwych Swoich, z rąk niegodziwców ocali ich. "
Psalms 97:11,"Światło wschodzi dla sprawiedliwego, a dla prawych sercem radość. "
Psalms 97:12,"Cieszcie się sprawiedliwi w Bogu, i hołdujcie wspomnieniu świętości Jego. "
Psalms 98:1,"Pieśń. Zaśpiewajcie Bogu pieśń nową, gdyż cudów dokonał; wsparła go prawica Jego i ramię Jego święte. "
Psalms 98:2,Oznajmił Bóg pomoc Swą; w oczach narodów odsłonił sprawiedliwość Swoję. 
Psalms 98:3,Wspomniał łaskę i niezawodność Swą dla domu Izraela; ujrzały wszystkie krańce ziemi pomoc Pana naszego. 
Psalms 98:4,"Wznieście okrzyki Bogu cała ziemio, wybuchnijcie, radujcie się, śpiewajcie. "
Psalms 98:5,"Śpiewajcie Bogu na cytrze, na cytrze i głosem pieśni. "
Psalms 98:6,"Na trąbach i głosem surmy, wykrzykujcie przed królem, Bogiem. "
Psalms 98:7,"Niech zahuczy morze i co je zapełnia, świat i mieszkańcy jego. "
Psalms 98:8,"Rzeki niech przyklasną dłonią, i pospołu góry zawtórują, "
Psalms 98:9,"Przed Bogiem; albowiem idzie by sądzić ziemię. Sądzić ma świat w sprawiedliwości, a ludy słusznością. "
Psalms 99:1,"Bóg króluje, niech zadrżą narody; zasiadł na Cherubach, niech zachwieje się ziemia. "
Psalms 99:2,"Bóg na Cyonie wielki, a wzniesiony On nad wszystkie narody. "
Psalms 99:3,"Hołdować im imieniu Twojemu, wielkie i wspaniałe, święte ono. "
Psalms 99:4,"Potężny król prawo umiłował, Tyś utwierdził słuszność; prawo i sprawiedliwość w Jakóbie Tyś uczynił. "
Psalms 99:5,"Wywyższajcie Boga, Pana naszego, korzcie się u podnóżka stóp Jego; święty On. "
Psalms 99:6,"Mojżesz i Aron między kapłanami Jego, a Samuel między wzywającymi imienia Jego; wołali do Boga a On ich wysłuchał. "
Psalms 99:7,"Zpośród słupa obłoku przemawiał do nich, strzegli świadectw Jego i zakonu który poruczył im. "
Psalms 99:8,"Boże, Panie nasz, Tyś wysłuchał ich, Panem pobłażliwym byłeś dla nich, ale karzącym postępki ich. "
Psalms 99:9,"Wywyższajcie Boga, Pana naszego i korzcie się przed górą Jego świętą, bo świętym Bóg, Pan nasz. "
Psalms 100:1,Pieśń dziękczynna. - Okrzykujcie Bogu cała ziemio. 
Psalms 100:2,"Służcie Bogu w radości, przyjdźcie przed Niego w weselu. "
Psalms 100:3,"Uznajcie że Bóg, wszechmocny, On stworzył nas i doń należymy; lud Jego i trzoda któréj pasterzy. "
Psalms 100:4,"Wnijdźcie do bram Jego z dziękczynieniem, do przedsieni Jego z wielbieniem, dziękujcie Mu, błogosławcie imieniu Jego. "
Psalms 100:5,"Albowiem dobrym Bóg, na wieki łaska Jego, a od pokolenia do pokolenia niezawodność Jego. "
Psalms 101:1,"Dawida pieśń. Miłość i sprawiedliwość wyśpiewam, Tobie Boże, zanucę. "
Psalms 101:2,Baczyć będę na drogę nieskazitelną - kiedyż nawiedzisz mnie? - postępować będę w niewinności serca w pośród domu mojego. 
Psalms 101:3,"Nie stawię przed oczy moje rzeczy nikczemnéj, sprawy występnéj nienawidzę; nie przylgnie ona do mnie. "
Psalms 101:4,Serce przewrotne stronić będzie odemnie; złego znać niechcę. 
Psalms 101:5,"Oczerniającego skrycie bliźniego swego, zniweczę; człeka wyniosłych oczu i nadętego serca nie ścierpię. "
Psalms 101:6,"Oczy moje ku uczciwym w kraju, by przebywali ze mną; postępujący drogą nieskazitelną, ten mi służyć będzie. "
Psalms 101:7,Nie zamieszka w pośród domu mojego obłudnik; głoszący fałsz nie ostoi się przed oczyma mojemi. 
Psalms 101:8,"Od każdego rana niszczyć będę niegodziwych w kraju, by wytępić z grodu Bożego wszystkich złoczyńców. "
Psalms 102:1,"Modlitwa strapionego, gdy zwątpił, i przed Bogiem wylewa żal swój. "
Psalms 102:2,"Boże wysłuchaj modlitwę moję, a wołanie moje do Ciebie niech dojdzie. "
Psalms 102:3,"Nie ukrywaj oblicza Twojego przedemną, w dzień niedoli mojéj, skłoń ku mnie ucho Twoje; w dzień w którym wzywam, rychło odpowiedz mi. "
Psalms 102:4,"Bo znikają jako dym dni moje, a członki moje jak głownia rozpalone. "
Psalms 102:5,"Porażone jak trawa i zawiędło serce moje, że zapominam spożywać chleb mój. "
Psalms 102:6,"Od głosu jęku mojego, przylgło do kości mojéj ciało moje. "
Psalms 102:7,"Podobnym do pelikana na puszczy, jestem niby puhacz w zwaliskach. "
Psalms 102:8,Czuwam i jestem jak ptak samotny na dachu. 
Psalms 102:9,"Cały dzień urągają mi wrogowie moi, pastwiący się nademną przeklinają mnie. "
Psalms 102:10,"Bo popiół jak chléb jadam, a napój mój łzami zaprawiam. "
Psalms 102:11,"Przed grozą i gniewem Twoim, boś mnie uniósł i rzucił. "
Psalms 102:12,"Dni moje jak cień wydłużony, a jak trawa zawiędłem. "
Psalms 102:13,"A Ty Boże na wieki panujesz, a chwała Twoja od pokolenia do pokolenia. "
Psalms 102:14,"Ty powstaniesz i zmiłujesz się nad Cyonem, bo czas ułaskawić go, bo nadeszła pora. "
Psalms 102:15,"Bo upodobali sobie słudzy Twoi kamienie jego, a proch jego umiłowali. "
Psalms 102:16,"I bać się będą ludy imienia Boga, a wszyscy królowie ziemi chwały Twojéj. "
Psalms 102:17,"Bo odbuduje Bóg Cyon, ukaże się we wspaniałości Swojéj. "
Psalms 102:18,Zwróci się do modlitwy opuszczonego i nie pogardzi modlitwą ich. 
Psalms 102:19,"Zapisze się to dla rodu potomnego, a lud odrodzony będzie chwalił Pana. "
Psalms 102:20,"Bo wejrzał z wysokości Swojéj świętéj, Bóg z niebios na ziemię spojrzał. "
Psalms 102:21,"By wysłuchać westchnienie jeńca, by wyswobodzić skazanych na śmierć. "
Psalms 102:22,"By głosili na Cyonie imię Boga, a sławę Jego w Jerozolimie. "
Psalms 102:23,"Gdy zgromadzą się narody pospołu, i królestwa by służyć Bogu. "
Psalms 102:24,"Stérał w pochodzie siłę moję, skrócił dni moje. "
Psalms 102:25,"Wołam: Panie mój, nie zabieraj mnie w połowie dni moich, wszak od wieku do wieku lata Twoje. "
Psalms 102:26,"Wonczas ugruntowałeś ziemię, a dziełem rąk Twoich niebiosa. "
Psalms 102:27,"One zaginą, a Ty ostaniesz się; a wszystkie jako szata zbutwieją, jak odzież odmienisz je i przeminą. "
Psalms 102:28,"A Ty będziesz, a lata Twoje nie skończą się. "
Psalms 102:29,"Synowie sług Twoich zamieszkiwać będą, a potomstwo ich przed Tobą się ostanie. "
Psalms 103:1,"Dawida. - Uwielbiaj duszo moja Boga, i całe wnętrze moje imię Jego święte. "
Psalms 103:2,"Uwielbiaj duszo moja Boga, i nie zapominaj wszech dobrodziejstw Jego. "
Psalms 103:3,"Który wybacza wszystkie winy twoje, który leczy wszystkie dolegliwości twoje. "
Psalms 103:4,"Który wybawia od zaguby życie twoje, który cię wieńczy łaską i miłosierdziem. "
Psalms 103:5,"Który nasyca dobrem czerstwość twoję, że się odnawia jak u orła młodość twoja. "
Psalms 103:6,"Wymierza sprawiedliwość Bóg, i sądy dla wszystkich uciśnionych. "
Psalms 103:7,"Objawił Mojżeszowi drogi Swoje, synom Izraela postępowanie Swoje: "
Psalms 103:8,"Miłosiernym i litościwym Bóg, powściągliwy w gniewie i pełen łaski. "
Psalms 103:9,"Nie na zawsze gniewa się, nie na wieki chowa urazę. "
Psalms 103:10,"Nie wedle grzechów naszych świadczy nam, nie wedle win naszych odpłaca nam. "
Psalms 103:11,"Bo ile wyższém niebo nad ziemią, tyle góruje łaska Jego nad wielbicielami Jego. "
Psalms 103:12,"O ile dalekim wschód od zachodu, tyle oddalił od nas występki nasze. "
Psalms 103:13,"Jak się lituje ojciec nad dziećmi, tak lituje się Bóg nad wielbicielami Swoimi. "
Psalms 103:14,"Bo On zna jestestwo nasze, pamięta, że prochem jesteśmy. "
Psalms 103:15,"Człowiek, jak trawa dni jego, jak kwiat polny rozkwita. "
Psalms 103:16,"Gdy wiatr przejdzie po nim, niemasz go, a nie poznaje go już miejsce jego. "
Psalms 103:17,Ale łaska Boga od wieku do wieku dla wielbicieli Jego; a sprawiedliwość Jego dla wnuków. 
Psalms 103:18,"Strzegącym przymierza Jego, pomnym przykazań Jego, by je spełniać. "
Psalms 103:19,"Bóg na niebiosach utwierdził tron Swój, a królestwo Jego wszystkiém włada. "
Psalms 103:20,"Uwielbiajcie Boga wysłańcy Jego, mocarze siły, wykonawcy rozkazu Jego, gotowi słuchać głosu słowa Jego. "
Psalms 103:21,Uwielbiajcie Boga wszystkie twory Jego; uwielbiaj duszo moja Boga. 
Psalms 103:22,Uwielbiajcie Boga wszystkie twory Jego; uwielbiaj duszo moja Boga. 
Psalms 104:1,"Uwielbiaj duszo moja Boga. Boże, Panie mój, wielkiś bardzo, majestatem i wspaniałością przyodziałeś się. "
Psalms 104:2,"Oblekasz się światłem jako szatą, rozpościerasz niebiosa jak oponę. "
Psalms 104:3,"Pokrywasz wodami górne sklepienia Twoje, czynisz obłoki wozem Twoim, unosisz się na skrzydłach wiatru. "
Psalms 104:4,"Czynisz posłańcami Twoimi wichry, sługami Twoimi płomienie gorejące. "
Psalms 104:5,"Utwierdziłeś ziemię na podstawach jéj, nie zachwieje się na wieki wieków. "
Psalms 104:6,"Otchłań, jak szatą zakryłeś ją, nad górami stały wody. "
Psalms 104:7,"Na groźbę Twą uciekły, na głos Twój piorunujący pomknęły. "
Psalms 104:8,"Wzniosły się nad góry, zstąpiły w doliny, do miejsca, któreś ustanowił im. "
Psalms 104:9,"Granicę wytknąłeś, by jéj nie przekroczyły, by nie wróciły, aby pokryć ziemię. "
Psalms 104:10,"Rozprowadzasz źródła po dolinach, między górami toczą się. "
Psalms 104:11,"Napawają wszelkie zwierzę dzikie, gaszą leśne osły swe pragnienie. "
Psalms 104:12,"Ponad niemi ptactwo nieba spoczywa, z pośród gałęzi wydają głos. "
Psalms 104:13,"Zraszasz góry ze sklepień Twoich, owocem dzieł Twoich nasyca się ziemia. "
Psalms 104:14,"Wyprowadzasz trawę dla bydła, i rośliny przy pracy człowieka, dla dobycia chleba z ziemi. "
Psalms 104:15,"By wino rozweselało serce człowieka, aby jaśniało oblicze od oliwy, a chléb ciało człowieka posilał. "
Psalms 104:16,"Nasiąkły drzewa Boże, cedry Libanu, które zasadził. "
Psalms 104:17,"Na których ptaki gnieżdżą się, bocian któremu cyprysy domem. "
Psalms 104:18,"Góry wysokie dla kozic, skały schronieniem dla królików. "
Psalms 104:19,"Ustanowił miesiąc na pewne czasy, słońcu wyznaczył zachód jego. "
Psalms 104:20,"Sprawiasz ciemność i nastaje noc, w niéj się porusza wszelka dzicz lasu. "
Psalms 104:21,"Lwięta ryczą o żer, żądając od Pana pożywienia swego. "
Psalms 104:22,"Zajaśnieje słońce, ustępują i w kniejach swoich zalegają. "
Psalms 104:23,Wychodzi człowiek do roboty swojéj i do pracy swojéj do wieczora. 
Psalms 104:24,"Jak mnogie dzieła Twoje Boże, wszystkieś w mądrości urządził, pełną ziemia dóbr Twoich. "
Psalms 104:25,"To morze wielkie i rozległe na wsze strony, tam płazy bez liczby, zwierzęta małe i wielkie. "
Psalms 104:26,"Tam okręty krążą, potwór który stworzyłeś, by się rozkoszował w niém. "
Psalms 104:27,"Wszystko ku Tobie spogląda, byś im udzielił strawy na czasie. "
Psalms 104:28,"Dajesz im, zbierają; otwierasz dłoń Twoję, nasycają się dostatkiem. "
Psalms 104:29,"Ukrywasz oblicze Twoje, a trwoga je ogarnia; odbierasz im oddech, zamierają, i do prochu swego wracają. "
Psalms 104:30,"Wioniesz tchnieniem Twojém, odradzają się, i odnawiasz oblicze ziemi. "
Psalms 104:31,"Oby była chwała Boga na wieki, oby radował się Bóg tworami Swojemi. "
Psalms 104:32,"Gdy spojrzy na ziemię, zadrży; dotknie się gór, a zadymią się. "
Psalms 104:33,"Śpiewać będę Bogu póki życia, wysławiać Pana o ile bytu mego. "
Psalms 104:34,"Oby miłą była Mu mowa moja, ja cieszyć się będę Bogiem. "
Psalms 104:35,"Oby znikli grzesznicy z ziemi, a niegodziwych by już nie stało. Wielbij duszo moja Boga. Halleluja. "
Psalms 105:1,"Chwalcie Boga, wołajcie w imię Jego, głoście między ludami dzieła Jego. "
Psalms 105:2,"Śpiewajcie Mu, przygrywajcie Mu, rozpamiętywajcie wszystkie cuda Jego. "
Psalms 105:3,"Chlubcie się imieniem Jego świętém, niech raduje się serce pragnących Boga. "
Psalms 105:4,"Badajcie Boga i wspaniałość Jego, szukajcie oblicza Jego wciąż. "
Psalms 105:5,"Wspominajcie cuda których dokonał, znamiona i wyroki ust Jego. "
Psalms 105:6,"Rodzie Abrahama sługi Jego, synowie Jakóba wybrańcy Jego. "
Psalms 105:7,"On Bóg, Pan nasz, po wszystkiéj ziemi prawa Jego. "
Psalms 105:8,"Pomny wiecznie przymierza Swojego, słowa które ustanowił tysiącom pokoleń. "
Psalms 105:9,Które zawarł z Abrahamem - i przysięgi Swojéj danéj Izaakowi. 
Psalms 105:10,"A stwierdził Jakóbowi jako ustawę, Izraelowi jako umowę wieczną, "
Psalms 105:11,"Gdy rzekł: tobie oddam ziemię Kenaan, udział dziedziczny wam. "
Psalms 105:12,"Gdy byli garstką drobną, i nieliczni przychodnie w niéj. "
Psalms 105:13,"A wędrowali od ludu do ludu, od królestwa do narodu innego. "
Psalms 105:14,"Nie dozwolił nikomu krzywdzić ich, a karcił gwoli im królów: "
Psalms 105:15,"Nie tykajcie pomazańców Moich, a prorokom Moim nie złoczyńcie. "
Psalms 105:16,"I powołał głód na ziemię, wszelką podporę pożywienia skruszył. "
Psalms 105:17,"Wysłał przed nimi męża, na niewolnika sprzedany był Józef. "
Psalms 105:18,"Spętali więzami nogę jego, w żelazo skuto go. "
Psalms 105:19,Do chwili spełnienia słowa jego; wyrok Boga oczyścił go. 
Psalms 105:20,"Posłał król i wyzwolił go, władca ludów wyswobodził go. "
Psalms 105:21,Uczynił go panem domu swego i władcą w całéj dzierżawie swojéj. 
Psalms 105:22,"Aby poddał książęta jego woli swojéj, a starszych jego mądrości nauczał. "
Psalms 105:23,"I wszedł Izrael do Micraim, a Jakób zagościł w ziemi Chama. "
Psalms 105:24,"I rozmnożył naród Swój bardzo, i wzmógł go nad ciemięzców jego. "
Psalms 105:25,"I odwróciło się serce ich, by nienawidzieć naród Jego, by knuć przeciw sługom Jego. "
Psalms 105:26,"Posłał Mojżesza sługę Swojego, Aarona którego wybrał. "
Psalms 105:27,"Spełnili w pośród nich znamiona Jego, i cuda na ziemi Chama. "
Psalms 105:28,"Wysłał ciemność i ściemniło się, a nie opierali się słowu Jego. "
Psalms 105:29,"Obrócił ich wody w krew, i uśmiercił ryby ich. "
Psalms 105:30,"Zaroił się kraj ich żabami, aż do komnat ich królów. "
Psalms 105:31,"Rzekł i nadciągnęły żuki, i robactwo we wszystkie ich granice. "
Psalms 105:32,"Dał im miasto deszczu grad, ogień płonący na ich kraj. "
Psalms 105:33,"I poraził ich winorośl i figę, i połamał drzewa ich dziedziny. "
Psalms 105:34,"Rzekł i nadciągnęła szarańcza, i chrząszczy niezliczone mnóstwo. "
Psalms 105:35,"I pożarły wszelką trawę w ich kraju, i pożarły płody ich ziemi. "
Psalms 105:36,"I ubił wszystko pierworodne w ich państwie, pierwiastki całéj ich siły. "
Psalms 105:37,"I wywiódł ich ze srebrem i ze złotem, a nie było w ich pokoleniach bezsilnego. "
Psalms 105:38,"Cieszył się Egipt ich wyjściem, bo przypadła trwoga ich na nich. "
Psalms 105:39,"Rozpostarł obłok na osłonę, a ogień by rozświecić noc. "
Psalms 105:40,"Zażądano, a przywiódł przepiórki, i chlebem niebios nasycał ich. "
Psalms 105:41,"Rozwarł skały i wypłynęły wody, rozlały się po pustyniach strumieniem. "
Psalms 105:42,"Bo wspomniał na słowo Swoje święte, na Abrahama sługę Swojego. "
Psalms 105:43,"I wywiódł lud Swój w radości, w weselu, wybranych Swoich. "
Psalms 105:44,"I dał im ziemię ludów, i dorobek narodów odziedziczyli. "
Psalms 105:45,"Aby strzegli ustaw Jego, i nauki Jego zachowali. Halleluja. "
Psalms 106:1,"Halleluja. Dziękujcie Bogu, bo dobrym jest, bo na wieki łaska Jego. "
Psalms 106:2,"Kto wysłowi wszechmoc Boga, wygłosi wszystkę chwałę Jego. "
Psalms 106:3,"Szczęsni strzegący prawa, wykonywający sprawiedliwość każdego czasu. "
Psalms 106:4,"Wspomnij mnie, Boże, w zmiłowaniu nad narodem Twoim, nawiedź mnie pomocą Twoją. "
Psalms 106:5,"Bym oglądał szczęście wybranych Twoich, bym się radował radością ludu Twojego; chlubił się wraz z dziedzictwem Twojém. "
Psalms 106:6,"Zgrzeszyliśmy jak i ojcowie nasi, zawinili, złoczynili. "
Psalms 106:7,"Ojcowie nasi w Micraim nie baczyli na cuda Twoje, nie pamiętali mnóstwa łask Twoich, i oporni byli nad morzem, nad morzem Czerwoném. "
Psalms 106:8,"A pomógł im gwoli imieniu Swojemu, by objawić potęgę Swoję. "
Psalms 106:9,"I zgromił morze Czerwone aż wyschło, i przeprowadził ich przez głębiny jak przez pustynię. "
Psalms 106:10,"I wyswobodził ich z ręki nieprzyjaciela, i wyzwolił ich z ręki wroga. "
Psalms 106:11,"I pokryły wody ciemięzców ich, ani jeden z nich nie ostał się. "
Psalms 106:12,"I uwierzyli słowom Jego, śpiewali chwałę Jego. "
Psalms 106:13,"Rychło zapomnieli o dziełach Jego, nie polegali na radach Jego. "
Psalms 106:14,"I pożądali żądzą w pustyni, i doświadczali Pana na puszczy. "
Psalms 106:15,"I dał im żądanie ich, a zesłał posuchę na ich żywot. "
Psalms 106:16,"I byli zawistni Mojżeszowi w obozie, Aaronowi, świętemu Boga. "
Psalms 106:17,"Rozwarła się ziemia i pochłonęła Datana, i pokryła rzeszę Abirama. "
Psalms 106:18,"I wszczął się ogień w ich gromadzie, płomień spalił złoczyńców. "
Psalms 106:19,"Zrobili cielca u Chorebu, kłaniali się odlewowi. "
Psalms 106:20,"I zamienili przedmiot czci swojéj na wyobrażenie wołu, jedzącego trawę. "
Psalms 106:21,"Zapomnieli Pana wybawcę swego, który spełnił wielkie dzieła w Micraim. "
Psalms 106:22,"Cuda na ziemi Chama, rzeczy wspaniałe nad morzem Czerwoném. "
Psalms 106:23,"I rzekł, by wygubić ich, gdyby Mojżesz, wybraniec Jego, nie stanął u wyłomu przed Nim, aby odwrócić gniew Jego, aby nie tępił. "
Psalms 106:24,"I wzgardzili ziemią rozkoszną, nie wierzyli słowu Jego. "
Psalms 106:25,"I szemrali w namiotach swoich, nie słuchali głosu Boga. "
Psalms 106:26,"I podniósł rękę Swoję na nich, aby wytracić ich na pustyni. "
Psalms 106:27,"Aby rzucić ród ich między ludy, by rozproszyć ich po ziemiach. "
Psalms 106:28,"I przywiązali się do Baala Peora, i spożywali ofiary martwych. "
Psalms 106:29,"I rozjątrzyli postępkami swojemi, i wszczął się pomiędzy nimi mór. "
Psalms 106:30,"I powstał Pinchas i załagodził, i ukróconym był mór. "
Psalms 106:31,"I poczytano mu za zasługę, od wieku do wieku, na zawsze. "
Psalms 106:32,"Znowu wzbudzili gniew u wód szemrania, a ucierpiał i Mojżesz z ich przyczyny. "
Psalms 106:33,"Bo rozjątrzyli ducha jego, że mówił niebacznie ustami swojemi. "
Psalms 106:34,"Nie wytępili ludów, o których im powiedział Bóg. "
Psalms 106:35,"I pomieszali się z narodami, i nauczyli się spraw ich. "
Psalms 106:36,"I służyli ich bałwanom, które ich usidliły. "
Psalms 106:37,Ofiarowali synów swoich i córki swoje złym duchom. 
Psalms 106:38,"I przelewali krew niewinną, krew synów i córek swoich, których zarzynali na ofiarę ciemnym bóztwom Kanaanu; i skalaną była ziemia krwią. "
Psalms 106:39,"Zanieczyszczali się sprawami swojemi, i byli sprosnymi w uczynkach swoich. "
Psalms 106:40,"I rozpałał gniew Boga na lud Jego, i obrzydził sobie dziedzictwo Swoje. "
Psalms 106:41,"I wydał ich w ręce ludów, i panowali nad nimi nieprzyjaciele ich. "
Psalms 106:42,"I zgnębili ich wrogowie, i ulegli pod ich ręką. "
Psalms 106:43,"Wielekroć ich wybawiał, a oni zostawali krnąbrni w swych zamysłach, i upadli przez winy swoje. "
Psalms 106:44,"I wejrzał na niedolę ich, gdy usłyszał ich wołanie. "
Psalms 106:45,"I pamiętał im przymierze Swoje, i pożałował w wielkiej litości Swojéj. "
Psalms 106:46,I zjednał im miłosierdzie u wszystkich ich panów. 
Psalms 106:47,"Wspomóż nas o Boże, Panie nasz, i zgromadź nas z pośród ludów, byśmy wysławiali imię Twoje święte, i chlubili się chwałą Twoją. "
Psalms 106:48,"Wielbiony Bóg, Pan Izraela, od wieku do wieku, a rzecze cały naród: amen, halleluja. "
Psalms 107:1,"Dziękujcie Bogu bo dobry, bo na wieki łaska Jego. "
Psalms 107:2,"Niech powiedzą wyswobodzeni przez Boga, których wyzwolił z ręki ciemięzcy. "
Psalms 107:3,"I z ziem zgromadził ich, od Wschodu i Zachodu, od Północy i od morza. "
Psalms 107:4,"Błąkali się po pustyni, po stepie bezdrożnym; miasta osiadłego nie znaleźli. "
Psalms 107:5,"Głodni i spragnieni, dusza w nich omdlewała. "
Psalms 107:6,"I wołali do Boga w niedoli swojéj, z utrapień wybawił ich. "
Psalms 107:7,"I poprowadził ich drogą prostą, by doszli do miasta osiadłego. "
Psalms 107:8,"Niech sławią Bogu łaskę Jego, i Jego cuda względem synów Adama. "
Psalms 107:9,"Albowiem zasycił duszę spragnioną, a duszę zgłodniałą napełnił dobrém. "
Psalms 107:10,"Przebywających w mroku i w cieniu śmierci, więzionych nędzą i żelazem. "
Psalms 107:11,"Bo przekorni byli słowom Pana, i radom Najwyższego urągali. "
Psalms 107:12,"Przeto zgnębił biedą ich serce, upadli, a nie było wybawcy. "
Psalms 107:13,"I wołali do Boga w niedoli swojéj, z ich utrapień wybawił ich. "
Psalms 107:14,"Wywiódł ich z mroku i z cienia śmierci, a więzy ich zerwał. "
Psalms 107:15,"Niech sławią Bogu łaskę Jego, i Jego cuda względem synów Adama. "
Psalms 107:16,"Bo skruszył wrota spiżowe, a zawory żelazne połamał. "
Psalms 107:17,"Niebaczni za drogę grzeszną swoję, i za występki swoje cierpieli. "
Psalms 107:18,"Wszelką strawą gardziła ich dusza, i doszli do bram śmierci. "
Psalms 107:19,"I wołali do Boga w niedoli swojéj, z utrapień wybawił ich. "
Psalms 107:20,"I zesłał słowo Swoje i wyleczył ich, ocalił ich od zaguby. "
Psalms 107:21,"Niech sławią Bogu łaskę Jego, i Jego cuda względem synów Adama. "
Psalms 107:22,"Niech ofiarują ofiary dziękczynne, i opowiadają dzieła Jego w radości. "
Psalms 107:23,"Zstępujący na morze w okrętach, pracujący na wodach szerokich, "
Psalms 107:24,"Oni widzieli sprawy Boże, i cuda Jego w głębinie. "
Psalms 107:25,"I rzekł, i wzniecił wicher gwałtowny, który podniósł bałwany jego. "
Psalms 107:26,"Piętrzą się ku niebu, zstępują w głębiny, dusza ich w niebezpieczeństwie mięknie. "
Psalms 107:27,"Potaczają się, chwieją jak pijany, a wszystka umiejętność ich zniweczona. "
Psalms 107:28,"I wołali do Boga w niedoli swojéj, a z utrapień wyprowadził ich. "
Psalms 107:29,"Zamienił burzę na ciszę, i uśmierzyły się ich fale. "
Psalms 107:30,"I ucieszyli się, że zamilkły, i doprowadził ich do celu ich pragnień. "
Psalms 107:31,"Niech sławią Bogu łaskę Jego, i Jego cuda względem synów Adama. "
Psalms 107:32,"Niech wywyższają Go w zborze ludu, i na radzie starszych niech Go chwalą. "
Psalms 107:33,"Obrócił rzeki w pustynie, a źródła wód w suszę spiekłą. "
Psalms 107:34,"Ziemię płodną w glebę solną, dla niegodziwości jéj mieszkańców. "
Psalms 107:35,"Obrócił pustynie w jeziora, a ziemię suchą w źródła wód. "
Psalms 107:36,"I usadowił tam zgłodniałych, i założyli miasto osiadłe. "
Psalms 107:37,"I obsieli pola, i nasadzili winnice, i przyniosły owoc, plon coroczny. "
Psalms 107:38,"I błogosławił im, i rozmnożyli się bardzo, a dobytku ich nie umniejszył. "
Psalms 107:39,"Umniejszeni byli i pognębieni od udręczenia, nędzy i troski. "
Psalms 107:40,"Wylał hańbę na dostojników, i zabłąkał ich po stepie bezdrożnym. "
Psalms 107:41,"A wyniósł ubogiego z nędzy, i rozmnożył jak trzodę rodziny. "
Psalms 107:42,"Widzą to prawi i cieszą się, a wszelkie bezprawie zamyka swe usta. "
Psalms 107:43,"Kto mądry, zachowa to wszystko, i rozważy łaski Boga. "
Psalms 108:1,"Pieśń, psalm Dawida. "
Psalms 108:2,"Pokrzepione serce moje, śpiewam i wysławiam wraz z duszą moją. "
Psalms 108:3,"Rozdźwięcz się lutnio i cytro, budzę się wraz z jutrzenką. "
Psalms 108:4,"Wysławiać Cię będę wśród narodów Boże, opiewać Cię w pośród ludów. "
Psalms 108:5,"Bo wielką ponad nieba łaska Twoja, i pod obłoki prawda Twoja. "
Psalms 108:6,"Wznieś się nad niebiosa Panie, i nad ziemię całą chwałę Twoję. "
Psalms 108:7,"Aby byli ocaleni ulubieńcy Twoi, dopomóż prawicą Twoją i wysłuchaj mnie. "
Psalms 108:8,"Pan wyrzekł w świętości Swojéj, ucieszę się, podzielę Szechem i dolinę Sukoth pomierzę. "
Psalms 108:9,"Mój Gilead i mój Menasse, a Efraim twierdzą główną moją; Jehuda berłem mojém. "
Psalms 108:10,"Moab miską do umywania mojego, na Edom rzucam obuwie moje, nad Filisteą zatryumfuję. "
Psalms 108:11,"Kto mnie wprowadzi do miasta obronnego, kto mnie powiódł do Edomu. "
Psalms 108:12,"Czyliż nie Ty Panie, któryś nas porzucił, a nie występowałeś o Panie, wśród zastępów naszych. "
Psalms 108:13,"Użycz nam pomocy przeciw wrogowi, bo zawodną pomoc ludzka. "
Psalms 108:14,"Z Panem dokonamy przewagi, a On zdepcze wrogi nasze. "
Psalms 109:1,"Przewodnikowi chóru, Dawida pieśń. Panie chwały mojéj nie zamilknij. "
Psalms 109:2,"Bo usta niegodziwe i usta zdradzieckie przeciw mnie rozwarte, przemawiają do mnie językiem fałszu. "
Psalms 109:3,"I słowami nienawiści oplątali mnie, i zwalczają mnie bez przyczyny. "
Psalms 109:4,Za miłość moję oskarżają mnie; a ja modlę się. 
Psalms 109:5,"Zesłali na mnie złe za dobre, a nienawiść za miłość moję. "
Psalms 109:6,"Ustanów nad nim niegodziwca, a oskarżyciel niech stanie u prawicy jego. "
Psalms 109:7,"Gdy sądzonym będzie niech wyjdzie potępiony, a niech modlitwa jego stanie się grzechem. "
Psalms 109:8,"Niech będą dni jego nieliczne, spuściznę jego niech zabierze obcy. "
Psalms 109:9,"Niech będą dzieci jego sierotami, a żona jego wdową. "
Psalms 109:10,"Niechaj tułają się synowie jego, i żebrzą, i proszą zdala od ruin swoich. "
Psalms 109:11,"Niech zastawi sidła lichwiarz na wszystko, co doń należy, i niech zagarną obcy pracę jego. "
Psalms 109:12,"Niech mu nikt nie dochowa łaski, i niech nikt się nie lituje nad sierotami jego. "
Psalms 109:13,"Niech potomstwo jego skazaném będzie na wytępienie, w pokoleniu drugiém niech wygaśnie imię ich. "
Psalms 109:14,"Pamiętną niech będzie wina ojców jego Bogu, a grzech jego matki niech zatartym nie zostanie. "
Psalms 109:15,"Obecnemi niech będą Bogu ustawicznie, i niech zgładzi z ziemi wspomnienie ich. "
Psalms 109:16,"Przeto że nie pamiętał czynów miłosierdzia, a prześladował człowieka uciśnionego i biednego i utrapionego w sercu, by mu śmierć zgotować. "
Psalms 109:17,"Umiłował przekleństwo, więc niech spadnie na niego, nie pragnął błogosławieństwa, więc niech się oddali od niego. "
Psalms 109:18,"Niech się obłóczy przekleństwem jak szatą swoją, niech wsiąknie jak woda we wnętrze jego, i jak oléj w kości jego. "
Psalms 109:19,"Niech mu będzie jak płaszcz którym się odziewa, i pasem którymby się zawsze opasywał. "
Psalms 109:20,"Taką niech będzie zapłata przeciwników moich od Boga, którzy zmawiają się przeciw duszy mojéj. "
Psalms 109:21,"A Ty Boże, Panie mój, uczyń zemną gwoli imieniu Twojemu, bo błogą łaska Twoja, ocal mnie. "
Psalms 109:22,"Bom uciśniony i biedny, a serce moje zranione we wnętrzu mojém. "
Psalms 109:23,"Jak cień ustępujący znikam, tułam się jak szarańcza. "
Psalms 109:24,"Kolana moje gną się od postu, a ciało moje zanikło z tłuszczu. "
Psalms 109:25,"I stałem się pośmiewiskiem dla nich, widząc mnie potrząsają głową. "
Psalms 109:26,"Dopomóż mi Boże, Panie mój, wybaw mnie łaską Twoją. "
Psalms 109:27,"A niech poznają, że to ręka Twoja, żeś to Ty Boże uczynił. "
Psalms 109:28,"Niech złorzeczą oni, a Ty błogosław; powstali a powstydzą się, a sługa Twój radować się będzie. "
Psalms 109:29,"Obloką się przeciwnicy moi sromotą, okryją się jak opończą hańbą swoją. "
Psalms 109:30,"Wysławiać będę Boga wielce ustami mojemi, i wpośród wielu Go chwalić. "
Psalms 109:31,"Bo stanie po prawicy biednego, aby wybawić go od sędziów jego duszy. "
Psalms 110:1,"Do Dawida pieśń. Słowo Boga do pana mojego: Siądź po prawicy Mojéj, póki nie uczynię wrogów twoich podnóżkiem stóp twoich. "
Psalms 110:2,Berło potęgi twojéj wyniesie Bóg z Cyonu; panuj wpośród wrogów twoich. 
Psalms 110:3,"Lud twój ochoczy w dzień walki twojéj, w stroju świątecznym; od urodzenia młodzież tobie oddana, rosa twéj młodzieży. "
Psalms 110:4,"Zaprzysiągł Bóg i nie żałuje, tyś władca na wieki; na słowo Moje, tyś król prawowity. "
Psalms 110:5,"Pan po prawicy twojéj, rozbił w dzień gniewu Swego królów. "
Psalms 110:6,"Sądził ludy, pełno poległych, zgruchotał naczelnika ziemi Rabba. "
Psalms 110:7,"Ze strumienia po drodze pił, dla tego że podniósł głowę. "
Psalms 111:1,Halleluja. Sławię Boga całém sercem w zborze prawych i w zgromadzeniu. 
Psalms 111:2,"Wielkie dzieła Boga, odpowiednie wszystkim swym przeznaczeniom. "
Psalms 111:3,"Świetném i okazałém dzieło Jego, a sprawiedliwość Jego ostoi się na wieki. "
Psalms 111:4,Pamiątkę ustanowił cudom Swoim; litościwym i miłosiernym Bóg. 
Psalms 111:5,Pożywienie dał czcicielom Swoim; pamięta wiecznie przymierze Swoje. 
Psalms 111:6,"Potęgę czynów Swoich wyjawił ludowi Swemu, oddawszy im dziedzictwo ludów. "
Psalms 111:7,Sprawy rąk Jego prawda i sprawiedliwość; nieomylne wszystkie przykazania Jego. 
Psalms 111:8,"Utwierdzone na zawsze, na wieki, spełnione w prawdzie i godziwości. "
Psalms 111:9,"Wyzwolenie zesłał ludowi Swojemu, ustanowił na wieki przymierze Swoje; święte i wspaniałe imię Jego. "
Psalms 111:10,"Początkiem mądrości bogobojność, myśl dobra u wszystkich, co je spełniają. Chwała Jego ostoi się na wieki. "
Psalms 112:1,"Halleluja. Szczęsny mąż który boi się Boga, w Jego przykazaniach podobał sobie wielce. "
Psalms 112:2,"Potężnym na ziemi będzie ród jego, pokolenie zacnych błogosławione będzie. "
Psalms 112:3,"Dostatek i bogactwo w domu jego, a zasługa jego ostoi się na wieki. "
Psalms 112:4,"Świecić będzie w ciemności światło zacnym, litościwemu, miłosiernemu i sprawiedliwemu. "
Psalms 112:5,"Szczęsny mąż miłosierny i uczynny, urządzający sprawy swoje wedle prawa. "
Psalms 112:6,"Albowiem nigdy się nie potknie, w pamięci wiecznéj będzie cnotliwy. "
Psalms 112:7,"Przed wieścią złą się nie zatrwoży, spokojném jego serce, ufne w Bogu. "
Psalms 112:8,"Niewzruszone serce jego, nie zna obawy, dopóki się nie napoi widokiem ciemięzców swoich. "
Psalms 112:9,"Szczodrze daje ubogim, cnota jego ostoi się na wieki, róg jego rośnie w sławę. "
Psalms 112:10,"Niegodziwy to widzi i złości się, zębami zgrzyta i ginie; pragnienie niegodziwych omyli. "
Psalms 113:1,"Halleluja. Chwalcie słudzy Boga, chwalcie imię Boże. "
Psalms 113:2,"Niech będzie imię Boże błogosławione, od dziś aż na wieki. "
Psalms 113:3,Od wschodu słońca aż do zachodu chwalone jest imię Boga. 
Psalms 113:4,"Wywyższony między wszystkiemi ludami Bóg, na niebiosach chwała Jego. "
Psalms 113:5,"Któż jak Bóg, Pan nasz - zasiadający wysoko, "
Psalms 113:6,"Zniżający się, by spojrzeć - na niebie i na ziemi? "
Psalms 113:7,"Podnosi z prochu biednego, ze śmiecia dźwiga ubogiego. "
Psalms 113:8,"By go posadzić obok możnych, obok możnych narodu Swego. "
Psalms 113:9,"Sadowi niepłodną domu, jako matkę dziećmi ucieszoną. Halleluja. "
Psalms 114:1,"Gdy wychodził Izrael z Micraim, dom Jakóba z pośród narodu obcego. "
Psalms 114:2,"Stał się Jehuda uświęconym Jego, Izrael władztwem Jego. "
Psalms 114:3,"Morze to widziało i uciekło, Jordan cofnął się wstecz. "
Psalms 114:4,"Góry podskakiwały jak barany, pagórki jak jagnięta. "
Psalms 114:5,"Co ci to morze, że uciekasz? Jordanie, że się cofasz wstecz? "
Psalms 114:6,"Góry, że podskakujecie jak barany? pagórki niby jagnięta. "
Psalms 114:7,"Przed obliczem Pana drżysz ziemio, przed obliczem Pana Jakóbowego. "
Psalms 114:8,"Który przemienia skałę w jezioro, krzemień w źródło wód. "
Psalms 115:1,"Nie nam, o Boże, nie nam, a imieniu Twojemu daj chwałę, gwoli łasce Twojéj i gwoli prawdzie Twojéj. "
Psalms 115:2,Czemuż mówić mają ludy: Gdzież ich Pan? 
Psalms 115:3,"A Pan nasz w niebiosach, wszystko co zechciał uczynił. "
Psalms 115:4,"Posągi ich, srebro i złoto, dzieło rąk ludzkich. "
Psalms 115:5,"Usta mają, a nie mówią, oczy, a nie widzą, "
Psalms 115:6,"Uszy mają, a nie słyszą, nozdrza, a nie węszą. "
Psalms 115:7,"Ręce ich nie dotykają, nogi ich nie stąpają, nie odzywają się gardłem swojém. "
Psalms 115:8,"Takimi niech będą wytwórcy ich, wszyscy którzy ufają im. "
Psalms 115:9,"Izraelu, ufaj Bogu; pomocą ich i tarczą On. "
Psalms 115:10,"Domu Aarona, ufajcie Bogu; pomocą ich i tarczą On. "
Psalms 115:11,"Bogobojni, ufajcie Bogu; pomocą ich i tarczą On. "
Psalms 115:12,"Bóg który pamięta o nas pobłogosławi, pobłogosławi dom Izraela, pobłogosławi dom Aarona. "
Psalms 115:13,"Pobłogosławi bogobojnych, tak małych jak i wielkich. "
Psalms 115:14,"Rozmnoży Bóg was, was i syny wasze. "
Psalms 115:15,"Błogosławieni wy od Boga, stwórcy nieba i ziemi. "
Psalms 115:16,"Niebiosa, niebiosa są dla Boga, a ziemię dał synom Adama. "
Psalms 115:17,"Nie umarli chwalą Pana, ani wszyscy którzy zstępują do ciszy grobowéj. "
Psalms 115:18,"Ale my błogosławić będziemy Pana, odtąd aż na wieki. Halleluja. "
Psalms 116:1,"Błogo mi, że wysłuchał Bóg głos mój, błagania moje. "
Psalms 116:2,"Że skłonił ucho Swoje ku mnie, i póki dni moje wzywać Go będę. "
Psalms 116:3,"Ogarnęły mnie bóle śmierci, a męczarnie grobu nawiedziły mnie, ucisk i smutek dościgły mnie. "
Psalms 116:4,"Ale w imię Boga wołałem, racz Boże, ocal duszę moję. "
Psalms 116:5,"Litościwy Bóg i sprawiedliwy, a Pan nasz miłosierny. "
Psalms 116:6,"Strzeże prostodusznych Bóg, biedny byłem a wspomógł mnie. "
Psalms 116:7,"Wróć duszo moja do spokoju swojego, albowiem Bóg ulitował się nad tobą. "
Psalms 116:8,"Bo wybawiłeś duszę moję od śmierci, oko moje od łez, nogę moję od upadku. "
Psalms 116:9,"Postępować będę wobec Boga, w krainach życia. "
Psalms 116:10,"Wierzyłem, gdym wołał: jakżem biedny bardzo. "
Psalms 116:11,Rzekłem w trwodze mojéj: wszyscy ludzie zawodni. 
Psalms 116:12,Czém wywdzięczę się Bogu za wszystkie dobrodziejstwa Jego względem mnie. 
Psalms 116:13,"Czarę wybawienia podniosę, i w imię Boże zawołam. "
Psalms 116:14,"Śluby moje Bogu spełnię, wobec całego narodu Jego. "
Psalms 116:15,Drogą w oczach Boga śmierć cnotliwych Jego. 
Psalms 116:16,"O Boże, wszak ja sługa Twój, syn służebnicy Twojej, rozwiązałeś pęta moje. "
Psalms 116:17,"Tobie składam ofiarę dziękczynną, i w imię Boże wołam. "
Psalms 116:18,Śluby Moje Bogu spełniam wobec całego narodu Jego. 
Psalms 116:19,"W przedsieniach domu Bożego, we wnętrzu Twojém Jerozolimo. Halleluja. "
Psalms 117:1,"Chwalcie Boga wszystkie ludy, sławcie Go wszystkie plemiona. "
Psalms 117:2,"Bo przemożna nad nami łaska Jego, a prawda Boża na wieki. Halleluja. "
Psalms 118:1,"Dziękujcie Bogu, bo dobry, bo na wieki łaska Jego. "
Psalms 118:2,"Niechaj głosi Izrael, że na wieki łaska Jego. "
Psalms 118:3,"Niechaj głosi dom Aarona, że na wieki łaska Jego. "
Psalms 118:4,"Niechaj głoszą bogobojni, że na wieki łaska Jego. "
Psalms 118:5,"Z ucisku wzywałem Pana, odpowiedział mi w wolności Pan. "
Psalms 118:6,"Bóg ze mną, nie ulęknę się; cóż uczyni mi człowiek? "
Psalms 118:7,"Bóg ze mną, ku pomocy mojéj, a ja spozierać będę na nieprzyjaciół moich. "
Psalms 118:8,"Lepiéj ufać Bogu, niż polegać na człowieku. "
Psalms 118:9,"Lepiéj ufać Bogu, niż polegać na możnych. "
Psalms 118:10,Wszystkie ludy otoczyły mnie; w imię Boże zniosłem je. 
Psalms 118:11,Obległy mnie i otoczyły; w imię Boże zniosłem je. 
Psalms 118:12,"Obległy mnie jak pszczoły, wspłonęły płomieniem cierni; w imię Boże zniosłem je. "
Psalms 118:13,"Nacierałeś, nacierałeś na mnie, by mnie powalić; ale Bóg mi dopomógł. "
Psalms 118:14,Sławą i pieśnią moją Bóg; On był mi pomocą. 
Psalms 118:15,Głos radości i zwycięztwa w namiotach cnotliwych; prawica Boga okazała potęgę. 
Psalms 118:16,"Prawica Boga górą, prawica Boga okazała potęgę. "
Psalms 118:17,"Nie umrę, a będę żył i głosił czyny Pana. "
Psalms 118:18,"Karcić, karcił mnie Pan, ale śmierci nie podał mnie. "
Psalms 118:19,"Otwórzcie mi wrota cnoty, wnijdę w nie, podziękuję Panu. "
Psalms 118:20,"Oto wrota Boże, cnotliwi niech wejdą w nie. "
Psalms 118:21,Dzięki Ci żeś mnie wysłuchał i był mi pomocą. 
Psalms 118:22,"Kamień porzucony przez budowniczych, stał się kamieniem węgielnym. "
Psalms 118:23,"Od Boga wyszło to, co tak cudowném w oczach naszych. "
Psalms 118:24,"Ten to dzień sprawił Bóg, radujmy się i cieszmy nim. "
Psalms 118:25,"Racz Boże, dopomóż, racz Boże, poszczęść. "
Psalms 118:26,Błogosławiony kto przychodzi w imię Boże; błogosławimy wam z domu Bożego. 
Psalms 118:27,"Wszechmocny Bóg zajaśniał nam, przywiążcie ofiarę mirtami do węgłów ołtarza. "
Psalms 118:28,"Moim Panem Ty i dzięki Ci składam, Panem moim i wynoszę Cię. "
Psalms 118:29,"Dziękujcie Bogu bo dobry, bo na wieki łaska Jego. "
Psalms 119:1,"Szczęsni, których droga nieskazitelna, postępujący wedle nauki Bożéj. "
Psalms 119:2,"Szczęsni strzegący świadectw Jego, całém sercem dążą do Niego. "
Psalms 119:3,I nie czynią krzywdy; drogami Jego chodzą. 
Psalms 119:4,"Tyś ustanowił przepisy Twoje, by przestrzegane były ściśle. "
Psalms 119:5,"Oby skierowane były drogi moje, ku przestrzeganiu ustaw Twoich. "
Psalms 119:6,"Tedy nie powstydzę się, gdy baczyć będę na wszystkie przykazania Twoje. "
Psalms 119:7,"Sławić Cię będę szczerém sercem, ucząc się wyroków sprawiedliwości Twojéj. "
Psalms 119:8,"Ustaw Twoich strzedz będę, nie opuszczaj mnie zbyt długo. "
Psalms 119:9,Czem oczyści młodzian ścieżkę swoję? przestrzeganiem słowa Twojego. 
Psalms 119:10,"Całém sercem pragnę Cię, nie daj mi zboczyć od przepisów Twoich. "
Psalms 119:11,"W sercu mojém zawarłem słowo Twoje, bym nie zgrzeszył Tobie. "
Psalms 119:12,"Błogosławionyś Boże, naucz mnie ustaw Twoich. "
Psalms 119:13,Ustami mojemi wygłaszam wszystkie wyroki ust Twoich. 
Psalms 119:14,Drogą świadectw Twoich cieszę się ponad wszystkie skarby. 
Psalms 119:15,O przepisach Twoich rozmyślam i baczę na tory Twoje. 
Psalms 119:16,"Ustawami Twojemi się zachwycam, nie zapominam słowa Twojego. "
Psalms 119:17,"Zléj łaskę na sługę Twojego, bym żył i zachował słowa Twoje. "
Psalms 119:18,"Odsłoń oczy moje, bym ujrzał cuda w nauce Twojéj. "
Psalms 119:19,"Przychodzień jam na ziemi, nie ukrywaj przedemną przepisów Twoich. "
Psalms 119:20,Złamana dusza moja tęsknotą za prawami Twojemi w każdéj dobie. 
Psalms 119:21,"Gromisz dumnych, przeklętych, którzy zbaczają od przepisów Twoich. "
Psalms 119:22,"Zrzuć ze mnie szyderstwo i wzgardę, bo świadectw Twoich strzegę. "
Psalms 119:23,"Nawet gdy zasiadają książęta i zmawiają się na mnie, sługa Twój rozmyśla o ustawach Twoich. "
Psalms 119:24,"Nawet wtedy świadectwa Twoje rozkoszą moją, doradcami mojemi. "
Psalms 119:25,"Przylgła do prochu dusza moja, ożywisz mnie według słowa Twojego. "
Psalms 119:26,"Postępki moje gdy wyznam, wysłuchasz mnie; naucz mnie ustaw Twoich. "
Psalms 119:27,"Drogę przepisów Twoich daj mi zrozumieć, a rozważać będę cuda Twoje. "
Psalms 119:28,Rozpłynęła się dusza moja w smutku; podźwignij mnie według słowa Twojego. 
Psalms 119:29,"Drogę fałszu oddal odemnie, a nauką Twoją udaruj mnie. "
Psalms 119:30,Drogę prawdy obrałem; prawdy Twoje stawiam przed siebie. 
Psalms 119:31,"Przylgnąłem do świadectw Twoich; Boże, nie daj mi się powstydzić. "
Psalms 119:32,"Drogą przykazań Twoich pobiegnę, bo rozwierają serce moje. "
Psalms 119:33,"Ukaż mi Boże, Drogę ustaw Twoich, bym jéj strzegł do końca. "
Psalms 119:34,"Daj mi rozum, a strzedz będę nauki Twojéj, a zachowam ją całém sercem. "
Psalms 119:35,"Prowadź mnie torem przykazań Twoich, bo w nim upodobałem sobie. "
Psalms 119:36,"Skłoń serce moje do świadectw Twoich, nie zaś ku chciwości. "
Psalms 119:37,"Odwróć oczy moje, aby nie spoglądały za marnem; na drogach Twoich daj mi żyć. "
Psalms 119:38,"Stwierdź słudze Twojemu słowo Twoje, co się oddał bogobojności. "
Psalms 119:39,"Odwróć poniżenie odemnie, którego się obawiam, bo prawa Twoje dobre są. "
Psalms 119:40,Oto pragnę przepisów Twoich; w sprawiedliwości Twojéj daj mi żyć. 
Psalms 119:41,"Niech przyjdą na mnie łaski Twoje Boże, pomoc Twoja wedle słowa Twojego. "
Psalms 119:42,"I dam urągającemu mi odpowiedź, bo ufam słowu Twojemu. "
Psalms 119:43,"A nie pozbawiaj ust moich słowa prawdy zbyt długo, bo wyroków Twoich wyglądam. "
Psalms 119:44,"Abym strzegł nauki Twojej zawsze, na wieki wieków. "
Psalms 119:45,"Abym postępował w przestrzeni, bo przepisów Twoich pragnę. "
Psalms 119:46,"Abym mawiał o świadectwach Twoich wobec królów, i nie powstydził się. "
Psalms 119:47,"I lubował się przykazaniami Twojemi, które umiłowałem. "
Psalms 119:48,"I wzniósł dłonie moje do przykazań Twoich, które umiłowałem, i rozważał ustawy Twoje. "
Psalms 119:49,"Pamiętaj słowo słudze Twojemu, którego wyglądać mi kazałeś. "
Psalms 119:50,"To pociecha moja w niedoli mojéj, że słowo Twoje da mi żyć. "
Psalms 119:51,Zuchwali wyszydzają mnie bardzo; od nauki Twojéj nie odstąpiłem. 
Psalms 119:52,"Wspominam wyroki Twoje odwieczne, o Boże, i pocieszam się. "
Psalms 119:53,"Żar ogarnia mnie wobec niegodziwych, porzucających naukę Twoję. "
Psalms 119:54,"Pieśniami są mi ustawy Twoje, w domu pielgrzymki mojéj. "
Psalms 119:55,"Wspominam nocą imię Twoje Boże, i zachowuję naukę Twoję. "
Psalms 119:56,"Oto wszystko co mi pozostało, że przepisów Twoich przestrzegam. "
Psalms 119:57,"To udział mój Boże, rzekłem, abym zachował słowa Twoje. "
Psalms 119:58,"Modlę się przed obliczem Twojém całém sercem, zmiłuj się nademną wedle słowa Twego. "
Psalms 119:59,"Rozważam drogi moje, i zwracam kroki ku świadectwom Twoim. "
Psalms 119:60,"Spieszę, a nie zwlekam, przestrzegać przykazań Twoich. "
Psalms 119:61,"Więzy niegodziwych oplotły mnie, nauki Twojéj nie zapomniałem. "
Psalms 119:62,"O północy wstawam, aby Ci podziękować za wyroki Twoje sprawiedliwe. "
Psalms 119:63,"Towarzyszem jestem dla wszystkich, którzy boją się Ciebie i zachowują przepisy Twoje. "
Psalms 119:64,"Łaski Twojéj Boże pełna ziemia, ustaw Twoich naucz mnie. "
Psalms 119:65,"Dobro wyświadczyłeś słudze Twojemu, Boże, według słowa Twojego. "
Psalms 119:66,"Dobrego smaku i wiedzy naucz mnie, bo przykazaniom Twoim zawierzyłem. "
Psalms 119:67,"Zanim upokorzony byłem, błądziłem, a teraz słowa Twojego strzegę. "
Psalms 119:68,"Dobryś Ty i dobroczynny, naucz mnie ustaw Twoich. "
Psalms 119:69,"Knują przeciw mnie fałsz zuchwalcy, a ja całém sercem strzegę przepisów Twoich. "
Psalms 119:70,Zatyło jak tuk ich serce; ja nauką Twoją się rozkoszuję. 
Psalms 119:71,"Błogo mi żem był poniżony, bom się nauczył ustaw Twoich. "
Psalms 119:72,"Lepszą mi nauka ust Twoich, niż tysiące złota i srebra. "
Psalms 119:73,"Ręce Twoje stworzyły mnie i umocniły, oświeć mnie, abym się nauczył przykazań Twoich. "
Psalms 119:74,"Czciciele Twoi widzą mnie i cieszą się, bo słowa Twego wyglądałem. "
Psalms 119:75,"Wiedziałem Boże, że sprawiedliwe Twe wyroki, żeś słusznie mnie upokorzył. "
Psalms 119:76,"Niech będzie łaska Twoja, by mnie pocieszyć, podług słowa danego słudze Twemu. "
Psalms 119:77,"Niech przyjdzie na mnie miłosierdzie Twoje, abym żył; bo nauka Twoja rozkoszą moją. "
Psalms 119:78,"Niech zawstydzą się zuchwalcy, bo niewinnie mnie gnębią; ja rozmyślam o przepisach Twoich. "
Psalms 119:79,"Niech zwrócą się do mnie czciciele Twoi, i którzy znają świadectwa Twoje. "
Psalms 119:80,"Niech będzie serce moje całe w ustawach Twoich, bym się nie powstydził. "
Psalms 119:81,"Spragniona pomocy Twojéj dusza moja, słowu Twojemu ufam. "
Psalms 119:82,"Spragnione oczy moje słowa Twojego, bym rzekł: kiedyż mnie pocieszysz? "
Psalms 119:83,"Bo byłem jak miech w dymie, a ustaw Twoich nie zapomniałem. "
Psalms 119:84,Ileż jeszcze dni sługi Twojego? kiedyż wydasz na prześladowców moich wyrok? 
Psalms 119:85,"Wykopali mi zuchwalcy doły, ci, którzy nie postępują wedle nauki Twojej. "
Psalms 119:86,"Wszystkie przykazania Twoje prawdą; niewinnie mnie ścigają, dopomóż mi. "
Psalms 119:87,"Oniemal zgładzili mnie z ziemi, a nie porzuciłem przepisów Twoich. "
Psalms 119:88,"Wedle łaski Twojéj daj mi żyć, bym zachował świadectwo ust Twoich. "
Psalms 119:89,"Na wieki, o Boże, słowo Twoje ustanowione na niebiosach. "
Psalms 119:90,"Od pokolenia do pokolenia prawda Twoja, utwierdziłeś ziemię i stoi. "
Psalms 119:91,"Wedle praw Twoich stoją po dziś dzień, bo wszystko sługi Twoje. "
Psalms 119:92,Gdyby nie nauka Twoja rozkoszą moją; zginąłbym w niedoli mojéj. 
Psalms 119:93,"Nigdy nie zapomnę przepisów Twoich, bo przez nie dajesz mi żyć. "
Psalms 119:94,"Tobiem oddany, dopomóż mi, bo przepisy Twoje badam. "
Psalms 119:95,"Na mnie czekali niegodziwi, aby mnie zgubić; świadectwa Twoje rozważam. "
Psalms 119:96,Wszelkiéj znikomości widziałem kres; rozległe przykazania Twoje wielce. 
Psalms 119:97,"Jakżem umiłował naukę Twoję, cały dzień ona myślą moją. "
Psalms 119:98,"Od nieprzyjaciół mędrszym czynią mnie przykazania Twoje, bo zawsze są przy mnie. "
Psalms 119:99,"Od wszystkich nauczycieli moich stałem się rozumniejszym, bo świadectwo Twoje myślą moją. "
Psalms 119:100,"Od starców stałem się roztropniejszym, bo przepisów Twoich strzegę. "
Psalms 119:101,"Od wszelkiéj drogi złéj wstrzymuję nogi moje, bym zachował słowo Twoje. "
Psalms 119:102,"Od praw Twoich nie odstępuję, bo Ty mnie prowadzisz. "
Psalms 119:103,"Jak słodkie są podniebieniu memu słowa Twoje, bardziéj niż miód ustom moim. "
Psalms 119:104,"Przez przepisy Twoje nabieram mądrości, dla tego nienawidzę wszelką drogę fałszu. "
Psalms 119:105,"Pochodnią nodze mojéj słowo Twoje, i światłem na ścieżce mojéj. "
Psalms 119:106,"Przysiągłem i dotrzymam, strzedz wyroków sprawiedliwych Twoich. "
Psalms 119:107,"Znękanym bardzo, Boże, daj mi żyć wedle słowa Twojego. "
Psalms 119:108,"Ofiary ust moich upodobać racz Boże, a praw Twoich naucz mnie. "
Psalms 119:109,Życie moje na dłoni mojéj zawsze; a nauki Twojéj nie zapomniałem. 
Psalms 119:110,"Zastawili niegodziwi sidła na mnie, alem od przepisów Twoich nie zboczył. "
Psalms 119:111,"Odziedziczyłem świadectwa Twoje na zawsze, bo radością serca mego one. "
Psalms 119:112,"Skłoniłem serce moje, aby wykonywać ustawy Twoje, na zawsze, do ostatka. "
Psalms 119:113,"Dwuznacznych nienawidzę, a naukę Twoję umiłowałem. "
Psalms 119:114,"Obroną i tarczą moją Ty, słowu Twojemu ufam. "
Psalms 119:115,"Odstąpcie odemnie złoczyńcy, a przestrzegać będę przykazań Pana mojego. "
Psalms 119:116,"Wspieraj mnie wedle słowa Twojego, a żyć będę, i nie zawstydzaj mnie w nadziei mojéj. "
Psalms 119:117,"Pokrzepiaj mnie, abym ocalał, i abym baczył na przykazania Twoje zawsze. "
Psalms 119:118,"Zdeptałeś wszystkich, którzy zbaczają od ustaw Twoich, bo daremną obłuda ich. "
Psalms 119:119,"Żużle odrzucasz, wszystkich niegodziwców ziemi, przeto umiłowałem świadectwa Twoje. "
Psalms 119:120,"Drętwieje z obawy przed Tobą ciało moje, i wyroków Twoich się lękam. "
Psalms 119:121,"Spełniałem prawo i sprawiedliwość, nie zostaw mnie ciemięzcom moim. "
Psalms 119:122,"Poręcz słudze Twojemu szczęście, by nie ciemiężyli mnie zuchwalcy. "
Psalms 119:123,"Oczy moje spragnione pomocy Twojéj, i słowa Twego sprawiedliwego. "
Psalms 119:124,Czyń ze sługą Twoim wedle łaski Twojéj i słowa Twego sprawiedliwego. 
Psalms 119:125,"Sługą Twoim ja, oświeć mnie, abym poznał świadectwa Twoje. "
Psalms 119:126,"Czas działać Bogu, naruszyli naukę Twoję. "
Psalms 119:127,Przeto umiłowałem przykazania Twoje nad złoto i szczere złoto. 
Psalms 119:128,"Przeto wszystkie przepisy, wszystkie uznaję; wszelkiéj drogi fałszu nienawidzę. "
Psalms 119:129,"Cudowne są świadectwa Twoje, przeto strzeże ich dusza moja. "
Psalms 119:130,"Objaw słów Twoich oświeca, rozumnymi czyni nieroztropnych. "
Psalms 119:131,"Usta otwieram i pochłaniam, albowiem przykazań Twoich pożądam. "
Psalms 119:132,"Zwróć się do mnie i zmiłuj się nademną, jak przynależy miłującym imię Twoje. "
Psalms 119:133,"Kroki moje utwierdź w wyrzeczeniu Twojém, i nie daj mną zawładnąć wszelkiéj nieprawości. "
Psalms 119:134,"Wybaw mnie od uciemiężenia ludzkiego, abym zachował przepisy Twoje. "
Psalms 119:135,"Oblicze Twoje rozświeć nad sługą Twoim, i naucz mnie ustaw Twoich. "
Psalms 119:136,"Strumieniami wód zaszły oczy moje, że nie przestrzegają nauki Twojéj. "
Psalms 119:137,"Sprawiedliwym jesteś Boże, i prawe wyroki Twoje. "
Psalms 119:138,"Ustanowiłeś sprawiedliwość świadectw Twoich, i prawdę zupełną. "
Psalms 119:139,"Gubi mnie gorliwość moja, bo zapomnieli słowa Twoje wrogi moje. "
Psalms 119:140,"Lite słowo Twoje bardzo, a sługa Twój miłuje je. "
Psalms 119:141,"Poniżony jestem i wzgardzony, przykazań Twoich nie zapomniałem. "
Psalms 119:142,"Sprawiedliwość Twoja, sprawiedliwa na wieki, a nauka Twoja prawdziwa. "
Psalms 119:143,"Niedola i ucisk naszły mnie, przykazania Twoje rozkoszą moją. "
Psalms 119:144,"Sprawiedliwe świadectwa Twoje na wieki, oświeć mnie, abym żył. "
Psalms 119:145,"Wołam z całego serca, wysłuchaj mnie Boże, ustaw Twoich przestrzegam. "
Psalms 119:146,"Wzywam Cię, dopomóż mi, i niech przestrzegam świadectw Twoich. "
Psalms 119:147,"Wstawam o świcie i błagam, słowa Twojego wyglądam. "
Psalms 119:148,"Oczy moje wyprzedzają straże nocne, abym rozważał wyroki Twoje. "
Psalms 119:149,"Głos mój wysłuchaj wedle łaski Twojéj, Boże, wedle prawa Twojego daj mi żyć. "
Psalms 119:150,"Zbliżają się do mnie, którzy dążą za podstępem, a od nauki Twojéj oddalili się. "
Psalms 119:151,"Blizkim Ty Boże, i wszystkie przykazania Twoje prawdą. "
Psalms 119:152,"Od dawna znam ustawy Twoje, że na wieki utwierdziłeś je. "
Psalms 119:153,"Spójrz na nędzę moję, i wyswobódź mnie, bo nauki Twojéj nie zapomniałem. "
Psalms 119:154,"Broń sprawy mojéj i oswobódź mnie, podług słowa Twego daj mi żyć. "
Psalms 119:155,"Daleką od niegodziwych pomoc, bo ustaw Twoich nie pragną. "
Psalms 119:156,"Miłosierdzie Twoje wielkie, Boże, wedle wyroków Twoich daj mi żyć. "
Psalms 119:157,"Liczni prześladowcy i wrogi moje, a od świadectw Twoich nie zboczyłem. "
Psalms 119:158,"Widziałem odstępców i oburzyłem się, którzy słowa Twojego nie przestrzegają. "
Psalms 119:159,"Patrz że przykazania Twoje umiłowałem, Boże, wedle łaski Twojéj daj mi żyć. "
Psalms 119:160,"Szczytem słowa Twojego prawda, i na wieki wszelkie prawo sprawiedliwości Twojéj. "
Psalms 119:161,"Książęta ścigają mnie niewinnie, a przed słowem Twojém drży serce moje. "
Psalms 119:162,"Cieszę się słowem Twojém, jak ten co znalazł zdobycz wielką. "
Psalms 119:163,"Kłamstwa nienawidzę i brzydzę się niém, naukę Twoję umiłowałem. "
Psalms 119:164,"Siedmkroć dziennie sławię Cię, dla praw Twoich sprawiedliwych. "
Psalms 119:165,"Pokój wielki miłującym naukę Twoję, a nie ma dla nich zawady. "
Psalms 119:166,"Wyglądam pomocy Twojéj, Boże, a przykazania Twoje spełniam. "
Psalms 119:167,"Strzeże dusza moja świadectw Twoich, i umiłowałem je bardzo. "
Psalms 119:168,"Strzegę przykazań i świadectw Twoich, bo wszystkie drogi moje przed Tobą. "
Psalms 119:169,"Oby doszło wołanie moje przed Ciebie, Boże, wedle słowa Twojego oświeć mnie. "
Psalms 119:170,"Oby doszła modlitwa moja przed Ciebie, wedle słowa Twojego ocal mnie. "
Psalms 119:171,"Wylewać będą usta moje chwałę, gdy mnie nauczysz ustaw Twoich. "
Psalms 119:172,"Śpiewa język mój słowo Twoje, bo wszystkie przykazania Twoje sprawiedliwe. "
Psalms 119:173,"Niech będzie ręka Twoja ku pomocy mojéj, bo przepisy Twoje wybrałem. "
Psalms 119:174,"Tęsknię do pomocy Twojéj, Boże, a nauka Twoja rozkoszą moją. "
Psalms 119:175,"Niech żyje dusza moja, aby Cię sławiła, a wyroki Twoje wspomogą mnie. "
Psalms 119:176,"Tułam się jak owca zbłąkana, odszukaj sługi Twojego, bo przykazań Twoich nie zapomniałem. "
Psalms 120:1,"Pieśń pielgrzymia. Do Boga w niedoli mojéj wołałem, a wysłuchał mnie. "
Psalms 120:2,"Boże, ocal duszę moję od ust kłamliwych, od języka podstępnego. "
Psalms 120:3,"Cóż ci da, i co przysporzy ci, języku podstępny? "
Psalms 120:4,"Jako strzały bohatera wyostrzone, i jako węgle jałowcu. "
Psalms 120:5,"Biada mi, żem zamieszkał w Meszech, żem przebywał w namiotach Kedaru. "
Psalms 120:6,Długo przebywała dusza moja razem z wrogiem pokoju. 
Psalms 120:7,"Ja za pokojem, ale cokolwiekbym mówił, oni za wojną. "
Psalms 121:1,"Pieśń Pielgrzymia. Wznoszę oczy moje ku górom skąd nadejdzie pomoc moja, "
Psalms 121:2,"Pomoc moja od Boga, stwórcy nieba i ziemi? "
Psalms 121:3,"Nie da zachwiać się nodze twojéj, nie drżémie stróż twój. "
Psalms 121:4,"Oto nie drżémie, nie śpi stróż Izraela. "
Psalms 121:5,"Bóg stróżem twoim, Bóg cieniem twoim, po prawicy twojéj. "
Psalms 121:6,"Dniem słońce nie porazi cię, ani księżyc nocą. "
Psalms 121:7,"Bóg ustrzeże cię od wszelkiego zła, ustrzeże duszę twoję. "
Psalms 121:8,Bóg ustrzeże wyjście twoje i wejście twoje odtąd i na wieki. 
Psalms 122:1,Pieśń pielgrzymia Dawida. - Rad byłem mówiącym mi: do domu Bożego pójdziemy. 
Psalms 122:2,Stanęły nogi nasze w bramach twoich Jerozolimo. 
Psalms 122:3,"Jerozolimo zbudowana jak miasto, które się zwarło w sobie. "
Psalms 122:4,"Dokąd ciągnęły pokolenia, pokolenia Pana, obyczajem Izraela, by sławić imię Boga. "
Psalms 122:5,"Gdzie zasiadali na krzesłach sądu, na krzesłach domu Dawida. "
Psalms 122:6,Módlcie się o pokój Jerozolimy; oby się powodziło przyjaciołom twoim. 
Psalms 122:7,"Niech będzie pokój w twierdzy twojéj, cisza w zamkach twoich. "
Psalms 122:8,Dla braci i towarzyszy moich wypowiadam pokój tobie. 
Psalms 122:9,"Dla domu Boga, Pana naszego, uproszę szczęście dla ciebie. "
Psalms 123:1,"Pieśń Pielgrzymia. Do Ciebie wznoszę oczy moje, Panujący w niebiosach. "
Psalms 123:2,"Oto jako oczy sług na rękę panów swoich, jak oczy służebnicy na rękę pani swojéj, tak oczy nasze ku Bogu, Panu naszemu, aż zmiłuje się nad nami. "
Psalms 123:3,"Zmiłuj się nad nami Boże, zmiłuj nad nami, bośmy nader przesyceni wzgardą. "
Psalms 123:4,"Nad miarę nasyciła się dusza nasza urąganiem hardych, wzgardą wyniosłych. "
Psalms 124:1,"Pieśń pielgrzymia Dawida. Gdyby nie Bóg, który był z nami, niechaj że powié Izrael. "
Psalms 124:2,"Gdyby nie Bóg, który był z nami, gdy powstali na nas ludzie. "
Psalms 124:3,"Wtedyby żywcem pochłonęli nas, gdy wspłonął gniew ich na nas. "
Psalms 124:4,"Wtedyby wody zalały nas, strumień wezbrał by ponad duszę naszą. "
Psalms 124:5,Wtedy wezbrały by ponad duszę naszą wody burzliwe. 
Psalms 124:6,"Błogosławiony Bóg, który nie podał nas na łup zębom ich. "
Psalms 124:7,"Dusza nasza jak ptak uszła z sideł ptaszników; sidła się porwały, a myśmy uszli. "
Psalms 124:8,"Pomoc nasza w imieniu Boga, stwórcy nieba i ziemi. "
Psalms 125:1,"Pieśń pielgrzymia. Ufający Bogu są jako góra Cyon niewzruszona, wiecznotrwała. "
Psalms 125:2,"Jerozolima, góry w około niéj, a Bóg w około ludu swego, odtąd i na wieki. "
Psalms 125:3,"Bo nie spocznie berło niegodziwości na udziale cnotliwych, by nie wyciągali cnotliwi ku nieprawości rąk swoich. "
Psalms 125:4,Poszczęść Boże dobrym i prawym w sercach swoich. 
Psalms 125:5,"A którzy zbaczają na manowce ich, oby zagubił ich Bóg wraz ze złoczyńcami; pokój Izraelowi. "
Psalms 126:1,"Pieśń pielgrzymia. Gdy wrócił Bóg wygnańców Cyonu, byliśmy jak senni. "
Psalms 126:2,"Wtedy napełniły się weselem usta nasze, a język nasz śpiewem, wtedy mawiano między ludami, wielkich rzeczy Bóg dokonał z nimi. "
Psalms 126:3,Wielkich rzeczy Bóg dokonał z nami; byliśmy rozradowani. 
Psalms 126:4,"Powróć Boże wygnańców naszych, jak strumienie na spiekłą ziemię. "
Psalms 126:5,"Zasiewający we łzach, w radości żąć będą. "
Psalms 126:6,"Iść idzie płacząc, niosąc garść zasiewu, wracać wraca ze śpiewem, niosąc snopy swoje. "
Psalms 127:1,"Pieśń pielgrzymia Salomona. - Jeżeli Bóg nie buduje domu, napróżno trudzą się budowniczowie nim; jeżeli Bóg nie strzeże grodu, napróżno czuwa straż. "
Psalms 127:2,"Na marne wam, którzy wcześnie wstajecie, dopóźna przesiadujecie, pożywający chléb znoju; to samo daje ulubieńcowi Swemu przez sen. "
Psalms 127:3,"Oto darem Boga dzieci, nagrodą płód żywota. "
Psalms 127:4,"Jak strzały w ręku bohatera, tak dzieci młodości. "
Psalms 127:5,"Szczęsny mąż, który napełnił swój kołczan niemi; nie powstydzą się, gdy się rozprawią z nieprzyjacielem w bramie. "
Psalms 128:1,"Pieśń pielgrzymia. Szczęsny każdy bogobojny, który postępuje drogami Jego. "
Psalms 128:2,"Pracę rąk twoich gdy pożywasz, szczęśliwy jesteś i błogo ci. "
Psalms 128:3,"Żona twoja jak winorośl bujna w obrębie domu twojego, syny twoje jak rószczki oliwne dokoła stołu twego. "
Psalms 128:4,Oto że tak błogosławiony mąż bogobojny. 
Psalms 128:5,"Niech błogosławi ci Bóg z Cyonu, obyś oglądał szczęście Jerozolimy po wszystkie dni życia twojego. "
Psalms 128:6,"Obyś oglądał dzieci dzieci twoich, pokój w Izraelu. "
Psalms 129:1,Pieśń pielgrzymia. Wielce gnębili mnie od młodości mojéj; niech rzecze Izrael. 
Psalms 129:2,"Wielce gnębili mnie od młodości mojéj, lecz nie zmogli mnie. "
Psalms 129:3,"Po grzbiecie moim orali oracze, wydłużali bruzdy swoje. "
Psalms 129:4,Bóg sprawiedliwy rozciął więzy niegodziwych. 
Psalms 129:5,Zawstydzą się i pierzchną wszystkie wrogi Cyonu. 
Psalms 129:6,"Będą jak porost dachów, który zanim odrośnie, zasycha. "
Psalms 129:7,"Którym nie napełnia garści swojéj żeniec, ani poły swojéj wiążący snopy. "
Psalms 129:8,"A nie mówią przechodnie: ""błogosławieństwo Boga z wami, błogosławim was w imię Boże"". "
Psalms 130:1,Pieśń pielgrzymia. Z głębin wzywam Cię Boże. 
Psalms 130:2,"Panie wysłuchaj głos mój, oby były uszy Twoje skłonne na głos błagania mojego. "
Psalms 130:3,"Jeżeli winy zapamiętasz Boże, Panie, któż się ostoi? "
Psalms 130:4,"Ale u Ciebie przebaczenie, by się Ciebie obawiano. "
Psalms 130:5,"Ufam Bogu, ufa dusza moja, a słowa Jego wyglądam. "
Psalms 130:6,"Dusza moja Boga wygląda bardziéj niż warta poranku, niż warta poranku. "
Psalms 130:7,"Wyglądaj Izraelu Boga, bo u Boga łaska i wielkie u Niego wyzwolenie. "
Psalms 130:8,A On wyzwoli Izrael ze wszystkich win jego. 
Psalms 131:1,"Pieśń pielgrzymia Dawida. - Boże nie wynosiło się serce moje, i nie wywyższały oczy moje, i nie marzyłem o rzeczach wyższych i niedościgłych dla mnie. "
Psalms 131:2,"Czyliż nie koiłem i nie uciszałem duszy mojéj jak niemowlę przy matce swojéj, jak niemowlę we mnie dusza moja. "
Psalms 131:3,Wyglądaj Izraelu Boga oddziś i na wieki. 
Psalms 132:1,Pieśń pielgrzymia. Pomnij Boże Dawidowi wszystkie cierpienia jego. 
Psalms 132:2,"Jak przysiągł Bogu, ślubował Mocarzowi Jakóba. "
Psalms 132:3,"Nie wnijdę do sieni domu mojego, nie wstąpię na posłanie łoża mojego. "
Psalms 132:4,Nie użyczę snu oczom moim a powiekom moim drżémania. 
Psalms 132:5,"Póki nie znajdę miejsca dla Boga, siedziby dla Mocarza Jakóbowego. "
Psalms 132:6,"Oto słyszeliśmy o niéj w Efrata, znaleźliśmy ją na błoniach Jaar. "
Psalms 132:7,"Wnijdźmyż do przybytków Jego, ukorzmy się u podnóżka stóp Jego. "
Psalms 132:8,"Zstąp Boże do miejsca spoczynku Twego, Ty i arka Majestatu Twego. "
Psalms 132:9,"Kapłani Twoi obloką się cnotą, a pobożni Twoi się uradują. "
Psalms 132:10,"Gwoli Dawidowi słudze Twojemu, nie odtrącaj oblicza pomazańca Twego. "
Psalms 132:11,"Zaprzysiągł Bóg Dawidowi w prawdzie, nie cofnie się od niéj; z płodu żywota twego wyniosę na tron twój. "
Psalms 132:12,"Jeżeli przestrzegać będą synowie twoi przymierza Mojego i świadectwa tego, którego ich nauczam, i synowie ich na wieki zasiadać będą na tronie twoim. "
Psalms 132:13,"Albowiem wybrał Bóg Cyon, upodobał sobie na siedzibę Swoję. "
Psalms 132:14,"To spoczynek Mój na wieki, tu zasiądę, bo upodobałem go Sobie. "
Psalms 132:15,"Płodom jego pobłogosławię, biednych jego nasycę chlebem. "
Psalms 132:16,"I kapłanów jego oblokę pomocą, a pobożni jego radować się będą. "
Psalms 132:17,"Tam dam wzrosnąć potędze Dawida, przygotuję pochodnię pomazańcowi Mojemu. "
Psalms 132:18,"Wrogi jego okryję sromotą, a na nim błyszczeć będzie korona jego. "
Psalms 133:1,"Pieśń pielgrzymia Dawida. O jak pięknie i wdzięcznie, gdy przebywają bracia zgodnie. "
Psalms 133:2,"Jak oléj przedni na głowie, spływający na brodę, na brodę Aarona, spływający na kraj szat jego. "
Psalms 133:3,"Jak rosa Hermonu, spadająca na góry Cyonu; bo tam ustanawia Bóg błogosławieństwo i życie na wieki. "
Psalms 134:1,"Pieśń pielgrzymia. Otóż wysławiajcie Boga, wszyscy słudzy Boga, stawający w domu Bożym po nocach. "
Psalms 134:2,"Wznieście ręce wasze ku świątyni, i sławcie Boga. "
Psalms 134:3,"Niech pobłogosławi ci Bóg z Cyonu, Twórca nieba i ziemi. "
Psalms 135:1,"Halleluja. Chwalcie imię Boga, chwalcie słudzy Boga. "
Psalms 135:2,"Którzy stoicie w domu Bożym, w przedsieniach domu Pana naszego. "
Psalms 135:3,"Halleluja, bo dobrym Bóg, śpiewajcie imieniu Jego, bo miłe ono. "
Psalms 135:4,"Bo Jakóba wybrał sobie Pan, Izraela na własność Swą. "
Psalms 135:5,"Zaiste wiem ja, że wielkim Bóg, a Pan nasz nadewszystkie Bogi. "
Psalms 135:6,"Wszystko co pożąda Bóg, czyni na niebie i na ziemi, w morzach i we wszystkich głębinach. "
Psalms 135:7,"Wznosi obłoki z krańca ziemi, błyskawice dla deszczu tworzy, wywodzi wiatr ze skarbnic Swoich. "
Psalms 135:8,"Który poraził pierworodne w Micraim, od człowieka do bydlęcia. "
Psalms 135:9,"Zesłał zjawiska i cuda wpośród ciebie Micraim, na Faraona i na wszystkie sługi jego. "
Psalms 135:10,"Który poraził ludy mnogie, i pobił królów potężnych. "
Psalms 135:11,"Sychona króla Amorei, i Oga króla Baszanu, i wszystkie królestwa Kanaanu. "
Psalms 135:12,"I oddał kraj ich na dziedzictwo, na dziedzictwo Izraelowi, ludowi Swojemu. "
Psalms 135:13,"Boże, imię Twe na wieki; Boże, pamięć Twoja od pokolenia do pokolenia. "
Psalms 135:14,"Bo sprawiedliwość wymierza Bóg narodowi Swojemu, a nad sługami Swojemi lituje się. "
Psalms 135:15,"Posągi pogan srebro i złoto, dzieła rąk ludzkich. "
Psalms 135:16,"Usta mają a nie mówią, oczy mają a nie widzą. "
Psalms 135:17,"Uszy mają a nie słyszą, niema też tchu w ustach ich. "
Psalms 135:18,"Jak one niech będą twórcy ich, każdy który zaufał im. "
Psalms 135:19,"Domu Izraela, sławcie Boga, bogobojni, sławcie Boga. "
Psalms 135:20,"Domu Lewi, sławcie Boga, bogobojni, sławcie Boga. "
Psalms 135:21,"Sławionym niech będzie Bóg z Cyonu, przebywający w Jerozolimie. Halleluja. "
Psalms 136:1,"Chwalcie Boga bo dobry, bo na wieki łaska Jego. "
Psalms 136:2,Chwalcie Boga nad Bogi; bo na wieki łaska Jego. 
Psalms 136:3,Chwalcie Pana nad Pany; bo na wieki łaska Jego. 
Psalms 136:4,Co zdziałał cuda wielkie sam; bo na wieki łaska Jego. 
Psalms 136:5,Co stworzył nieba w mądrości; bo na wieki łaska Jego. 
Psalms 136:6,Co rozpostarł ziemię na wodach; bo na wieki łaska Jego. 
Psalms 136:7,Co stworzył światła wielkie; bo na wieki łaska Jego. 
Psalms 136:8,"Słońce, aby panowało we dnie; bo na wieki łaska Jego. "
Psalms 136:9,"Księżyc i gwiazdy, aby panowały w nocy; bo na wieki łaska Jego. "
Psalms 136:10,Co poraził Micraim w pierworodnych jego; bo na wieki łaska Jego. 
Psalms 136:11,I wywiódł Izrael z pośród nich; bo na wieki łaska Jego. 
Psalms 136:12,Ręką potężną i ramieniem podniesioném; bo na wieki łaska Jego. 
Psalms 136:13,Co rozdzielił morze sitowia na części; bo na wieki łaska Jego. 
Psalms 136:14,I przeprowadził Izrael wskróś niego; bo na wieki łaska Jego. 
Psalms 136:15,I pogrążył Faraona i wojsko jego w morzu sitowia; bo na wieki łaska Jego. 
Psalms 136:16,Co prowadził lud Swój po puszczy; bo na wieki łaska Jego. 
Psalms 136:17,Co poraził królów wielkich; bo na wieki łaska Jego. 
Psalms 136:18,I pobił królów potężnych; bo na wieki łaska Jego. 
Psalms 136:19,Sychona króla Amorei; bo na wieki łaska Jego. 
Psalms 136:20,I Oga króla Baszanu; bo na wieki łaska Jego. 
Psalms 136:21,I oddał kraj ich na dziedzictwo; bo na wieki łaska Jego. 
Psalms 136:22,Na dziedzictwo Izraelowi słudze Swojemu; bo na wieki łaska Jego. 
Psalms 136:23,Co w poniżeniu naszém pomnił o nas; bo na wieki łaska Jego. 
Psalms 136:24,I wydarł nas od ciemięzców naszych; bo na wieki łaska Jego. 
Psalms 136:25,Daje chléb wszelkiemu ciału; bo na wieki łaska Jego. 
Psalms 136:26,Chwalcie Pana niebios; bo na wieki łaska Jego. 
Psalms 137:1,"Nad rzekami Babilonu, tam siedzieliśmy i płakali wspominając Cyon. "
Psalms 137:2,Na wierzbach tam zawieszaliśmy lutnie nasze. 
Psalms 137:3,"Tam to domagali się od nas zaborcy nasi słów pieśni, a gnębiciele nasi radości. Zaśpiewajcie nam z pieśni Cyonu. "
Psalms 137:4,Jak śpiewać nam pieśń Bożą na ziemi obcéj? 
Psalms 137:5,"Jeżeli zapomnę cię Jerozolimo, niech zdrętwieje prawica moja. "
Psalms 137:6,"Niech przylgnie język mój do podniebienia mojego, jeżelibym nie pamiętał ciebie, jeślibym nie stawił Jerozolimy na przedzie radości mojéj. "
Psalms 137:7,"Pamiętaj, Boże, synom Edomu dzień Jerozolimy, którzy wołali: burzcie, burzcie aż do podwalin jéj. "
Psalms 137:8,"Córo Babilonu spustoszona, szczęsny kto odpłaci tobie przysługę, którąś przysłużyła się nam. "
Psalms 137:9,Szczęsny kto pochwyci i roztrąci dzieci twe o skałę. 
Psalms 138:1,"Dawida pieśń. Sławię cię z całego serca, wobec bóztw śpiewam Ci. "
Psalms 138:2,"Korzę się przed przybytkiem Twoim świętym, wysławiam imię Twoje, za łaskę Twoję, za prawdę Twoję; boś wyniósł nad wszystko imię Twoje, słowo Twoje. "
Psalms 138:3,"W dzień, kiedym Cię wzywał, wysłuchałeś mnie, pokrzepiłeś mnie, a w mojéj duszy, moc. "
Psalms 138:4,"Hołdować Ci będą, Boże, wszyscy królowie ziemi, bo usłyszeli wyroki ust Twoich. "
Psalms 138:5,"I śpiewać będą o drogach Bożych, jak wielkim majestat Boga. "
Psalms 138:6,"Bo wysoko Bóg, a na poniżonych baczy, i wzniosłego zdaleka dojrzy. "
Psalms 138:7,"Gdy chodzić będę pośród niedoli, dasz mi żyć, naprzekór wrogom moim podasz rękę Twoję, i wspomoże mnie prawica Twoja. "
Psalms 138:8,"Bóg dokona dla mnie, Boże, łaska Twoja na wieki, dzieł rąk Twoich nie zaniechaj. "
Psalms 139:1,"Przewodnikowi chóru. Dawida pieśń. Boże, Ty zbadałeś mnie i znasz. "
Psalms 139:2,"Ty znasz spoczynek mój i wstawanie moje, wyrozumiewasz myśl moję zdaleka. "
Psalms 139:3,"Chód mój i leżenie moje wyśledziłeś, a na wszystkie drogi moje baczysz. "
Psalms 139:4,"Bo zanim wyraz na języku moim, już, Boże, znasz go cały. "
Psalms 139:5,"Ze wszech stron opasałeś mnie, i położyłeś na mnie dłoń Twoję. "
Psalms 139:6,"Niedościgłém dla mnie zrozumienie tego, tak wzniosłe, że nie podołam mu. "
Psalms 139:7,"Dokąd ujdę przed duchem Twoim, i dokąd przed obliczem Twojém schronię się. "
Psalms 139:8,"Gdybym się wzniósł ku niebu, tam Ty, i gdybym sobie usłał w otchłani, tuż jesteś. "
Psalms 139:9,"Gdybym wziął skrzydła jutrzni, spoczął na krańcu morza. "
Psalms 139:10,"Nawet tam ręka Twoja powiodłaby mnie, a ujęła prawica Twoja. "
Psalms 139:11,"A gdybym rzekł: wszak ciemność mnie ukryje, a nocą stanie się światło wokoło mnie. "
Psalms 139:12,"I ciemność nie zaciemnia przed Tobą, a noc jako dzień świeci; tak ciemność jak światło. "
Psalms 139:13,"Boś Ty ukształtował wnętrzności moje, osnułeś mnie w żywocie matki mojéj. "
Psalms 139:14,"Sławię Cię, bom dziwnie cudowny, cudowne twory Twoje, a dusza moja poznaje to dobrze. "
Psalms 139:15,"Nie tajne było jestestwo moje przed Tobą, gdym się tworzył w tajni, wysnuwał w głębinach ziemskich. "
Psalms 139:16,"Zaród mój widziały oczy Twoje, i w księdze Twojéj, gdzie wszystkie zapisane przeznaczenia przyszłe, i dla niego było jedno między niemi. "
Psalms 139:17,"A mnie jak cenne były zamysły Twoje, Panie, jak potężną ich liczba. "
Psalms 139:18,"Gdybym je liczył, nad piasek liczniejsze; powstałem i wciąż jestem z Tobą. "
Psalms 139:19,"Gdybyś też zgładził, Panie, niegodziwego, a do mężów krwawych: wara odemnie. "
Psalms 139:20,"Którzy Cię wzywają dla zbrodni, wzywają dla fałszu, wrogi Twoje. "
Psalms 139:21,"Czyliż nienawidzących Cię, Boże, nie nienawidzę, i przeciwnikami Twoimi się nie brzydzę. "
Psalms 139:22,"Całą nienawiścią nienawidzę ich, wrogami są mi. "
Psalms 139:23,"Doświadcz mnie Panie, poznaj serce moje, wypróbuj mnie i poznaj myśli moje. "
Psalms 139:24,"I patrz czy droga przekory we mnie, a prowadź mnie po drodze wieczności. "
Psalms 140:1,Przewodnikowi chóru. Pieśń Dawida. 
Psalms 140:2,"Wybaw mnie Boże od człowieka złego, od męża bezprawia ochroń mnie. "
Psalms 140:3,"Którzy zamyślają złe w sercu, co dzień wszczynają walki. "
Psalms 140:4,"Ostrzą języki swoje jak wąż, jad żmii pod wargami ich. - Sela. "
Psalms 140:5,"Uchowaj mnie, Boże, od rąk niegodziwca, od męża bezprawia ochroń mnie; którzy umyślili zachwiać kroki moje. "
Psalms 140:6,"Ukryli dumni sidła na mnie i powrozy, rozciągnęli sieci nad ścieżką, zasadzki zastawili na mnie. - Sela. "
Psalms 140:7,"Rzekłem do Boga: Panem moim Ty, wysłuchaj Boże, głos błagania mojego. "
Psalms 140:8,"Boże, Panie, twierdzo pomocy mojéj, co osłaniasz głowę moję w dzień boju. "
Psalms 140:9,"Nie spełniaj, Boże, życzeń niegodziwego, zamysłów jego nie urzeczywistniaj; niech nie tryumfują. - Sela. "
Psalms 140:10,"Głowy ostępujących mnie, niecność warg ich, niech je pokryje. "
Psalms 140:11,"Niech spadną na nich zarzewia, w ogień niech strąci ich, w przepaście, by nie powstali. "
Psalms 140:12,"Oszczerca nie ostoi się na ziemi, mąż bezprawia, zło niech go ściga do upadku. "
Psalms 140:13,"Wiem, że wymierzy Bóg sprawiedliwość biednemu, słuszność ubogim. "
Psalms 140:14,"Zaprawdę, sprawiedliwi sławić będą imię Twoje, zasiędą prawi przed obliczem Twojém. "
Psalms 141:1,"Pieśń Dawida. Boże, wzywam Cię, pospiesz do mnie, słuchaj głosu mojego, gdy wzywam Cię. "
Psalms 141:2,"Niech stanie modlitwa moja za kadzidło przed obliczem Twojém, wzniesienie dłoni mojéj za obiatę wieczorną. "
Psalms 141:3,"Zwróć Boże, uwagę na usta moje, baczność na poruszenie warg moich. "
Psalms 141:4,"Nie skłaniaj serca mojego ku rzeczy złéj, bym popełniał czyny niegodziwe względem ludzi czyniących zło, abym nie zwalczał ulubieńców ich. "
Psalms 141:5,"Niech porazi mnie sprawiedliwy, łaską to, niech mnie zgromi, - pomazaniec niechaj nie gubi głowy mojéj, bo jeszcze modlitwa moja pomimo krzywd ich. "
Psalms 141:6,"Ustąpili u skały sędziowie ich, i usłuchali słów moich, bo były im miłe. "
Psalms 141:7,"Jakby kto kopał i płużył w ziemi, tak rozrzucone są kości nasze nad skrajem przepaści. "
Psalms 141:8,"Ale ku Tobie, Boże, Panie, oczy moje się wznoszą, Tobie ufam, nie zatracaj duszy mojéj. "
Psalms 141:9,"Ustrzeż mnie od sideł, które zastawili na mnie, i od zasadzek złoczyńców. "
Psalms 141:10,"Niech wpadną w sieci własne niegodziwi wraz, gdy ja je ominę. "
Psalms 142:1,"Dumanie Dawida, gdy zostawał w jaskini; modlitwa. "
Psalms 142:2,"Głosem moim do Boga wołam, głosem moim Boga błagam. "
Psalms 142:3,"Wylewam przed Nim żal mój, niedolę moję przed Nim wypowiadam. "
Psalms 142:4,"Gdy zwątpił we mnie duch mój, a Ty znasz ścieżkę moję, na drodze téj którą chodzę, ukryli sidła na mnie. "
Psalms 142:5,"Spójrz na prawo i zobacz; niemasz, ktoby mnie znał, znikło schronienie dla mnie, nikt nie pyta o duszę moję. "
Psalms 142:6,"Wołam do Ciebie, Boże, rzekłem: Tyś ucieczką moją, udziałem moim w krainie żywota. "
Psalms 142:7,"Zważ na błaganie moje, bom biedny bardzo; ocal mnie od prześladowców moich, bo silniejsi odemnie. "
Psalms 142:8,"Wywiedź z zamknięcia duszę moję, bym sławił imię Twoje; mną się uwieńczą cnotliwi, gdy zmiłujesz się nademną. "
Psalms 143:1,"Pieśń Dawida. - Boże, wysłuchaj modlitwę moję, skłoń ucho ku błaganiu mojemu, w prawdzie Twojéj odpowiedz mi, w sprawiedliwości Twojéj. "
Psalms 143:2,"Nie chodź na sąd ze sługą Twoim, bo nie usprawiedliwi się przed Tobą nikt żywy. "
Psalms 143:3,"Bo ściga wróg duszę moję, przygniata do ziemi życie moje, wtrącił mnie w ciemnice, niby umarłych od wieku. "
Psalms 143:4,"I zwątpił we mnie duch mój, we wnętrzu mojém osłupiało serce moje. "
Psalms 143:5,"Wspominam dni dawne, rozważam wszystkie czyny Twoje, o dziele rąk Twoich rozpamiętywam. "
Psalms 143:6,"Wyciągam ręce moje do Ciebie, dusza moja jako ziemia spragniona (zwraca się) ku Tobie. - Sela. "
Psalms 143:7,"Pospiesz, wysłuchaj mnie Boże, zanika duch mój; nie ukrywaj oblicza Twojego przedemną, bom podobny do zstępujących do grobu. "
Psalms 143:8,"Zwiastuj mi zawczasu łaskę Twoję, bom Tobie zaufał; oznajm mi drogę, którą mam iść, bo do Ciebie wznoszę duszę moję. "
Psalms 143:9,"Ocal mnie od wrogów moich, Boże, do Ciebie się chronię. "
Psalms 143:10,"Naucz mnie spełniać wolę Twoję, boś Ty Pan mój; duch Twój dobry niech mnie prowadzi po ziemi urównanéj. "
Psalms 143:11,"Gwoli imieniu Twojemu, Boże, zachowasz mi życie; w sprawiedliwości Twojéj wywiedziesz z niedoli duszę moję. "
Psalms 143:12,"I w łasce Twojéj wytracisz wrogi moje, zagubisz wszystkich ciemięzców duszy mojéj, bo jam sługa Twój. "
Psalms 144:1,"Dawida pieśń. Błogosławiony Bóg, opoka moja, który wprawia ręce moje do walki, pierście moje do boju. "
Psalms 144:2,"Dobroczyńca mój i warownia moja, obrona moja i zbawca mój, tarcza moja, i Nim się osłaniam; który poddał naród mój podemnie. "
Psalms 144:3,"Boże, czemże człowiek, że baczysz nań, a syn człowieka, że go cenisz. "
Psalms 144:4,"Człowiek do tchnienia podobny, dni jego jako cień przemijający. "
Psalms 144:5,"Boże, skłoń niebiosa Twoje i zstąp, dotknij gór, a niech zadymią. "
Psalms 144:6,"Zabłyśnij błyskawicą i rozprosz je, spuść strzały Twoje, a poraź je. "
Psalms 144:7,"Spuść rękę Twą z wysokości, wybaw i ocal mnie z powodzi wielkich, z ręki synów obczyzny. "
Psalms 144:8,"Których usta mówią fałsz, których prawica, prawicą zawodną. "
Psalms 144:9,"Panie, pieśń nową zaśpiewam Ci, na lutni dziesięciostrunnéj zanucę Ci. "
Psalms 144:10,"Który dajesz zwycięztwo królom, któryś wybawił Dawida, sługę Twego, od miecza srogiego. "
Psalms 144:11,"Wybaw i ocal mnie z ręki synów obczyzny, których usta mówią fałsz, których prawica, prawicą zawodną. "
Psalms 144:12,"Aby synowie nasi byli jako latorośle, pielęgnowane w młodości; nasze córki jako rzeźby wyciosane na przyczółku pałacu. "
Psalms 144:13,"Nasze stodoły pełne, aby starczyły od zbioru do zbioru, trzody nasze w tysiącach i krociach na błoniach naszych. "
Psalms 144:14,"Woły nasze objuczone, ani szkoda, ani strata, ani skarga na ulicach naszych. "
Psalms 144:15,"Szczęsny naród, któremu się tak dzieje; szczęsny naród któremu Bóg Panem. "
Psalms 145:1,"Hymn Dawida. Wynoszę Cię Panie mój, królu, błogosławię imię Twoje na wieki wieków. "
Psalms 145:2,Każdego dnia błogosławię Cię i wysławiam imię Twoje na wieki wieków. 
Psalms 145:3,"Wielki Bóg i sławiony wielce, a wielkości Jego niema granic. "
Psalms 145:4,"Pokolenie pokoleniu niech wychwala dzieła Twoje, i wszechmoc Twoję niech rozpowiadają. "
Psalms 145:5,"Blask chwały majestatu Twojego, i sprawy cudów Twoich rozpamiętywam. "
Psalms 145:6,"I potęgę wspaniałych czynów Twoich opiewać będą, a o wielkości Twojéj rozpowiem. "
Psalms 145:7,"Sławę wielkiej dobroci Twojéj wygłoszą, a sprawiedliwość Twoję opiewać będą. "
Psalms 145:8,"Litościwy i miłosierny Bóg, nieskory do gniewu i wielki łaską. "
Psalms 145:9,"Dobry Bóg dla wszystkich, i miłosierdzie Jego nad wszystkiemi tworami Jego. "
Psalms 145:10,"Sławią Cię, Boże, wszystkie twory Twoje, i cnotliwi Twoi błogosławią Cię. "
Psalms 145:11,"Chwałę królestwa Twego opowiadają, a potęgę Twoję wygłaszają. "
Psalms 145:12,"Aby zwiastować synom ludzkim Jego potęgę, i chwałę blasku Jego królestwa. "
Psalms 145:13,"Królestwo Twoje królestwem wszech światów, a panowanie Twoje od pokolenia do pokolenia. "
Psalms 145:14,"Wspiera Bóg wszystkich upadających, a podnosi wszystkich zgnębionych. "
Psalms 145:15,"Oczy wszystkich Ciebie wyglądają, a Ty dajesz im pożywienie ich w swoim czasie. "
Psalms 145:16,"Otwierasz rękę Twoję, i nasycasz wszystko co żyje do woli. "
Psalms 145:17,"Sprawiedliwy Bóg na wszystkich drogach Swoich, i łaskawy we wszystkich czynach Swoich. "
Psalms 145:18,"Blizki Bóg wszystkim, którzy Go wzywają, każdemu kto wzywa Go szczerze. "
Psalms 145:19,"Życzenie bogobojnych Swoich spełnia, a wołania ich słucha, i pomaga im. "
Psalms 145:20,"Strzeże Bóg wszystkich, którzy Go miłują, a wszystkich niegodziwych tępi. "
Psalms 145:21,"Chwałę Boga niech głoszą usta moje, a niech błogosławi wszelkie ciało imię święte Jego na wieki wieków. "
Psalms 146:1,Halleluja. Chwal duszo moja Boga. 
Psalms 146:2,"Chwalić będę Boga pókim żyw, wysławiać Go póki mnie stanie. "
Psalms 146:3,"Nie polegajcie na możnych, na synu człowieka, u którego niema pomocy. "
Psalms 146:4,"Ujdzie duch jego, wróci do prochu swojego; w on dzień znikną zamysły jego. "
Psalms 146:5,"Szczęsny, czyją Pan Jakóba pomocą, czyja nadzieja w Bogu, Panu jego. "
Psalms 146:6,"Który stworzył niebo i ziemię, morza i wszystko co w nich; strzegący prawdy na wieki. "
Psalms 146:7,"Wymierza sprawiedliwość pokrzywdzonym, daje chléb łaknącym, Bóg, który oswobadza uwięzionych. "
Psalms 146:8,"Bóg, który otwiera oczy ciemnych, Bóg, który podnosi poniżonych, Bóg, który miłuje prawych. "
Psalms 146:9,"Bóg, obrońca przybyszów, sierotę i wdowę wspiera, a drogę niegodziwych gubi. "
Psalms 146:10,"Króluje Bóg na wieki, Pan Twój, Cyonie, z pokolenia w pokolenie - Halleluja. "
Psalms 147:1,"Chwalcie Pana, bo dobry, śpiewajcie Panu naszemu, bo miły, przystoi Mu chwała. "
Psalms 147:2,"Buduje Jerozolimę Bóg, rozproszonych Izraela zgromadza. "
Psalms 147:3,"Uzdrawia skruszone serca, i opatruje rany ich. "
Psalms 147:4,"Oznacza liczbę gwiazdom, wszystkim imiona nadaje. "
Psalms 147:5,"Wielki Pan nasz i wszechmocny, mądrości Jego bez liku. "
Psalms 147:6,"Pokrzepia upokorzonych Bóg, poniża niegodziwych ku ziemi. "
Psalms 147:7,"Zawtórujcie Bogu dziękczynieniem, zaśpiewajcie Panu naszemu na cytrze. "
Psalms 147:8,"Który pokrywa niebo chmurami, przygotowuje dla ziemi deszcz, rozplenia po górach trawę. "
Psalms 147:9,"Daje bydłu karm, rodowi kruka o co woła. "
Psalms 147:10,"Nie siły konia pożąda, ani w biodrach męża ma upodobanie. "
Psalms 147:11,"Upodobał Bóg czcicieli Swoich, którzy ufają miłosierdziu Jego. "
Psalms 147:12,"Wysławiaj, Jerozolimo, Boga, chwal Pana twojego, Cyonie. "
Psalms 147:13,"On utwierdza zawory bram twoich, błogosławi synom twoim w tobie. "
Psalms 147:14,"Ustanawia w granicach twoich pokój, obfitością ziarna nasyca cię. "
Psalms 147:15,"Zsyła słowo Swoje na ziemię, szybko mknie rozkaz Jego. "
Psalms 147:16,"Spuszcza śnieg jak wełnę, szron jak popiół rozsypuje. "
Psalms 147:17,"Rzuca lód Swój bryłami, przed mrozem Jego któż się ostoi. "
Psalms 147:18,"Posyła słowo Swoje i roztapia je, wionie wiatrem Swoim, leją się wody. "
Psalms 147:19,"Objawił słowo Swoje Jakóbowi, ustawy i prawa Swoje Izraelowi. "
Psalms 147:20,"Nie uczynił tak wszystkim ludom, i praw nie poznały. - Halleluja. "
Psalms 148:1,"Halleluja. Chwalcie Boga na niebiosach, chwalcie Go na wysokościach. "
Psalms 148:2,"Chwalcie Go wszyscy posłannicy Jego, chwalcie Go wszystkie zastępy Jego. "
Psalms 148:3,"Chwalcie Go słońce i księżycu, chwalcie Go wszystkie gwiazdy światła. "
Psalms 148:4,"Chwalcie Go niebiosa niebios, i wody nad niebiosami. "
Psalms 148:5,"Niechaj chwalą imię Boga, bo On rozkazał i stworzone są. "
Psalms 148:6,"I ustanowił je na wieki wieków, prawo nadał i nie zmieni. "
Psalms 148:7,"Chwalcie Boga na ziemi, cudotwory i wszystkie głębie. "
Psalms 148:8,"Ogień i grad, śnieg i mgła, wicher gwałtowny, wykonawca Jego rozkazu. "
Psalms 148:9,"Góry i wsze pagórki, drzewa owocowe, i wszystkie cedry. "
Psalms 148:10,"Zwierzęta i wszelkie bydło, gady i ptactwo skrzydlate. "
Psalms 148:11,"Królowie ziemi i wsze narody, książęta i wszyscy sędziowie ziemi. "
Psalms 148:12,"Młodzieńcy i dziewice, starcy i młodzież. "
Psalms 148:13,"Niech chwalą imię Boga, bo wzniosłém imię Jego jedynie; wspaniałość Jego nad ziemią i niebem. "
Psalms 148:14,"Podniósł potęgę narodu Swego, sławę wszystkich cnotliwych Swoich, synów Izraela, ludu Mu blizkiego. - Halleluja. "
Psalms 149:1,"Halleluja. Śpiewajcie Bogu pieśń nową, chwałę Jego w zgromadzeniu pobożnych. "
Psalms 149:2,"Niech cieszy się Izrael Twórcą swoim, niech synowie Cyonu radują się królem swoim. "
Psalms 149:3,"Niech chwalą imię Jego fletem, bębnem i cytrą niech grają Mu. "
Psalms 149:4,"Bo upodobał Bóg lud Swój, uwieńcza pokornych wybawieniem. "
Psalms 149:5,"Cieszą się pobożni sławą, śpiewają na swych łożach. "
Psalms 149:6,"Chwała Pana w głosie ich, a miecz obosieczny w ręku ich. "
Psalms 149:7,"Aby spełnić pomstę na poganach, karę na plemionach. "
Psalms 149:8,"Aby wiązać królów ich pętami, a dostojników ich okowami żelaznemi. "
Psalms 149:9,Aby postąpić z nimi według prawa zapisanego; wspaniały On dla wszystkich cnotliwych Swoich. - Halleluja. 
Psalms 150:1,"Halleluja. - Chwalcie Pana w świątyni Jego, chwalcie Go na przestworze potęgi Jego. "
Psalms 150:2,"Chwalcie go we wszechmocy Jego, chwalcie Go wedle ogromu wielkości Jego. "
Psalms 150:3,"Chwalcie Go głosem trąb, chwalcie Go na lutni i cytrze. "
Psalms 150:4,"Chwalcie go bębnem i fletem, chwalcie Go na skrzypcach i piszczałkach. "
Psalms 150:5,"Chwalcie Go na cymbałach głośnych, chwalcie Go na cymbałach brzmiących. "
Psalms 150:6,Wszelki duch niech chwali Pana. - Halleluja. 
