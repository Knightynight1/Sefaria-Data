


פרק כח 
א שיכורי אפרים. שהיו משתכרין ביין טוב של מדינת פרוגיתא כדאמר מיא דדרומסקית וחמרא דפרוגיתא קפחו עשרת השבטים: 
 
וציץ נובל צבי תפארתו. ומצב מטע תפארתו יהיה ציץ הפרח שלו: 
 
נובל. הם תאינים המקולקלות כמו ששנינו בברכות על הנובלות ופירשו רבותינו בושלי כימרא, וציץ נץ כדמתרגמינן ויצץ ציץ ואניץ נץ: 
 
אשר. נטועים: 
 
על ראש גיא שמנים. היא כנרת שפירותיה מתוקים ושם הם הולמים עצמם ביין: 
 
הלומי יין. כתושי חמר, ויש עוד לפתור צבי תפארתו אשר על וגו' צבי התפארת שעל ראש עשרת השבטים המשוחין בגאות ראשי שמנים כמו שנאמר (עמוס ו) ראשי שמנים ימשחו, גיא ל' גאוה כמו (לעיל טו) מואב גיא מאד ואותו הציץ כציצת נובל תהיה: הלומי יין כך קורא על שם שכרותן שנאמר בהם (עמוס ו) השותים במזרקי יין: 
 
 

