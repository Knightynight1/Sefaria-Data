@11א	@22א	"ספר דברים כולו, מראשו ועד סופו, מכיל את הנאום הגדול שנשא משה לפני בני ישראל בימים שלפני הסתלקותו, החל מן האחד בחודש שבט (להלן א, ג) ועד ליום מותו בשבעה באדר (ראה קידושין לח ע""א)."
		פרקים א-ג סוקרים אירועים שונים מן העבר, החל ביציאה מחורב לאחר השהייה הממושכת שם, דרך המסע במדבר ותיאור חטא המרגלים והעונש עליו, וכלה בכיבוש ארצות סיחון ועוג ונתינתן לשני השבטים וחצי השבט. בנאום זה מקופלת אפוא תקופה בת יותר משלושים ושמונה שנות המסע מהר חורב ועד למחנה בערבות מואב שבו נושא משה רבנו את נאומו.
		"<b>""אלה הדברים"" וגו'.</b> בדרך כלל דורשים חז""ל ""אלה - פוסל את הראשונים"" (ראה בראשית רבה יב, ג; תנחומא משפטים ג ועוד). כלומר המילה ""אלה"" שפותחת את ספרנו אמורה למעט את שנאמר בארבעת החומשים הקודמים, שכן דווקא לגבי חומש דברים נאמר ""אלה הדברים"". וקשה: מה זה פוסל כאן? (פ' דברים תשנ""ד)"
		"והנה חזקוני נדרש לזה. לדבריו, המילה ""אלה"" באה להבחין בין המצוות והמשפטים שניתנו בחמשת החומשים ובין דברי התוכחה והמוסר שבספרנו. ודומה שלכך כיוון רש""י באמרו: ""לפי שהן דברי תוכחות"". ואכן כך מבאר בעל ""משכיל לדוד"" את דברי רש""י. (פ' דברים תשנ""ה)"
		"אתמול הראה לי זאב שי' את דברי ""אור החיים"" הק' על אתר. לדבריו, המילה ""אלה"" מחלקת את ספר דברים משאר ספרים באופן מהותי: ""אלה לבד הם הדברים אשר דיבר משה דברי עצמו, אבל כל הקודם בארבעה חומשים לא אמר אפילו אות אחת מעצמו, אלא הדברים שיצאו מפי המצווה כצורתן בלא שום שינוי, אפילו אות אחת יתירה או חסרה"". ולא ידעתי אם להבחנה מהותית זו ישנן השלכות על אופן הלימוד או רמת הדקדוק בלימוד ספר דברים. (פ' דברים תשנ""ח) ההבחנה המהותית שבין ספר דברים לספרים הקודמים מבוארת כבר בדברי רבנו בחיי על אתר (בסופו), וכה דבריו: ""אבל זה יורה כי הספר החמישי הזה, אף על פי שהוא מיוחד עם הארבעה הראשונים, והכל קשר אחד ובנין אחד, הנה הוא ענין בפני עצמו, כענין האתרוג שהוא מיוחד עם מיניו, שאין מצוותו אלא עמהם אבל הוא בפני עצמו, שאין לאגדו באגד שלהם..."". באשר להשלכות על אופן הלימוד מבואר במסכת ברכות (כא ע""ב) שההבדל בין ספר דברים לארבעת החומשים הראשונים הוא שבספר דברים דורשים סמוכים, מה שאין כן בארבעת החומשים הראשונים (ראה שו""ת הראב""ן סימן לד). וראה גם דברי בעל ""מגיד מישרים"" (פרשת דברים). הערת הגר""א נבנצל שליט""א: הדעה שדווקא בספר דברים דורשים סמוכים היא דעה המיוחדת לרבי יהודה (במסכת ברכות שם), אבל רבנן דורשים סמוכין בכל התורה, כי לשיטתם אין צריך שתהא הסמיכות מופנית או מוכחת (ראה ריטב""א יבמות ד ע""א ד""ה וסמיך ורמב""ן ומאירי שם)."
		"הטעם לדרגת הנבואה השונה שבספר דברים, הוא שהפנייה בו היא לכלל ישראל, וכך כתב המהר""ל (תפארת ישראל פרק מג): ""ראוי לך לדעת ההפרש שיש בין 'משנה תורה', אשר בה גם הדברות השניות (דברים ה, ו-יח), ובין שאר התורה. במסכת מגילה בפרק בתרא (לא ע""א), 'אין מפסיקין בקללות'. וקאמר אביי (מגילה לא ע""ב), לא שנו אלא בקללות שב'תורת כהנים', אבל בקללות שב'משנה תורה' מפסיקין, ואין בכך כלום. מאי טעמא? הללו מפי הקדוש ברוך הוא נאמרו, ובלשון רבים נאמרו. והללו משה מפי עצמו אמרן, ובלשון יחיד. ע""כ. ואין הכוונה בזה חס ושלום שיאמר משה דבר מפי עצמו, אף אות אחת. רק ההפרש שיש בין המשנה התורה, ובין שאר התורה. כי התורה שנתן ה' יתברך לישראל, יש בה שתי בחינות; הבחינה האחת, מצד ה' יתברך, אשר הוא נותן התורה. הבחינה השנית, מצד ישראל, המקבלים את התורה... לפיכך התורה כולה, חוץ מ'משנה תורה', שהוא החומש האחרון, ראוי שימצא בה הבחינה מצד הנותן. כי המקבל מקבל בסוף, כאשר גמר הנותן את גזרת דבריו, ואז המקבל מקבל. ולפיכך נקרא 'משנה תורה', כאילו היה דבר מיוחד, שהוא מצד המקבל"". כלומר בספר דברים קיימת דרגת גילוי שונה משאר ארבעת ספרי התורה הראשונים. יש בה בחינה שגם בני ישראל שייכים אליה, ומכאן השוני שבין חומש דברים לחומשים האחרים. בהמשך דבריו מבאר המהר""ל שכל ההבדל בין הספרים הוא באופן גילוי דבר ה' לישראל, מכל מקום ברור הוא שכל אות ואות בתורה, נאמרה על־ידי הקב""ה, וכה דבריו: ""כל דיבור שנאמר בתורה, אף שמשה היה מדבר אותו, מכל מקום היה כאילו ה' יתברך מדבר. כי כל התורה, שכך גזר וכך ציוה ה' יתברך, והיה ה' יתברך נותן הדיבור בפיו... אבל 'משנה תורה' היה מדבר משה מעצמו, כמו השליח שמדבר כאשר ציוה לו המשלח"". כך מבואר גם בספר ""אוהל יעקב"" למגיד מדובנא, ששאל את הגאון מווילנא לגבי ההבדל בין ""משנה תורה"" לבין ארבעת הספרים הראשונים, והשיב לו, שארבעה ספרים ראשונים נשמעו דרך גרונו של משה כביכול על־ידי הקב""ה עצמו, ואילו ספר ""משנה תורה"", כדברי הנביאים שאמרו לישראל את שליחות הקב""ה אליהם, אבל הנבואה לא היתה נשמעת לישראל בשעה שהקב""ה היה מדבר לנביא. וראה ""פרקי מבוא למשנה תורה"" המובאים בראש חומש ""אור החיים המבואר"" (מאת הרב מנדל פומרנץ). הערת ר' זאב נוימן שי': ועיין זוהר (ויקרא ז ע""א), ""עין איה"" ברכות ח""ב (פרק תשיעי אות שלה) ושיחות הרצי""ה לספר דברים (עמ' 30)."
		"כשקראתי שוב את דברי ""אור החיים"" הק' כאן: ""שכל ספר תוכחות הם מוסר ממשה לעובר פי ה'"", הוקשה לי: הרי ישנן כמה וכמה מצוות שנתחדשו בספר זה כמו עדים זוממים (להלן יט, טז-כא), אשת יפת תואר (להלן כא, י-יד), בן סורר ומורה (להלן כא, יח-כא), מוציא שם רע (להלן כב, יג-יט), גירושי אישה (להלן כד, א-ד) וייבום (להלן כה, ה-ו)? צריך לומר שבעל ""אור החיים"" הק' מודה לדברי הקדמתו של הרמב""ן לספרנו, שם מבואר שגם המצוות שמופיעות לראשונה בספרנו נאמרו כבר למשה בסיני או באוהל מועד בשנה הראשונה. (פ' דברים תשס""ב)"
		"<b>רש""י ד""ה אלה הדברים, ...ומנה כאן כל המקומות שהכעיסו לפני המקום בהן, לפיכך סתם את הדברים והזכירן ברמז, מפני כבודן של ישראל (ספרי א). ע""כ.</b> הדרשה יפה, ובמיוחד הנימוק. הדברים מכוונים כמובן ללומדי התורה ולא לשומעי דברי תוכחתו של משה רבנו ע""ה. ועל כן יש מקום ואפשר גם אפשר לדבר ברמזים דקים ביותר, אך מדוע הדברים מוזכרים שלא לפי הסדר הכרונולוגי וגם לא לפי חומרת החטא? (פ' דברים תש""ס, בשובי מבית החולים הדסה, ב""ה) וראה ""גור אריה"" על אתר. לדבריו, מפורטים שמות המקומות שלא כסידרם כדי להסתיר יותר את הרמז משום כבודם."
		"<b>רשב""ם ד""ה אלה הדברים, ...וכל שכן שצריך לפרש, היכן נאמרו המצוות וכו'.</b> ואני בתומי שואל: אדרבה, מאי נפקא מינה לי היכן נאמרו המצוות ולשם מה לדעת זאת? כלום מקום האמירה משנה את מידת תוקפה? ושמא היה צריך לשאול בכל מקום שכזה, לשם מה מזכיר הכתוב את שם המקום שבו נאמרה המצוה (אולי להוציא - סיני). (פ' דברים תש""ס, בשובי מבית החולים הדסה, ב""ה)"
		"<b>רש""י ד""ה אל כל ישראל, ...אילו היינו שם, היינו משיבין אותו וכו'.</b> הסיטואציה המתוארת כאן תמוהה במקצת, שהרי כל המעידות המנויות כאן היו של יוצאי מצרים, ומהם לא נותרו כי אם כלב בן יפונה ויהושע בן נון. (פ' דברים תשס""ד) הערת ר' חזקי פוקס שי': בד""ה בערבה מונה רש""י את חטא בעל פעור, שהיה סמוך לסוף הארבעים שנה, ומלבד זה, אלה שהיו מעל גיל שישים ומתחת לגיל עשרים לא נספו בעוון חטא המרגלים, כך שגם בתקופה בה אירעו שאר החטאים המנויים כאן היו אנשים שיכלו להשיב למשה."
		"<b>אור החיים הק' ד""ה אשר דבר משה, ...ויאמר האומר, והלא אותם שהמרו על ים סוף כבר מתו ונשלמו בט""ו באב של שנת הארבעים, קודם מאמר זה של משה, ואם כן אלה הצאן מה עשו שמוכיחם?</b> תמיהני למה שואל רק על הללו, הלא גם חוטאי העגל והמרגלים וכל היתר כבר מתו? (תשמ""ז)"
		"על כל פנים, לפי עניות דעתי, אין זה אלא כנוסח התפילה (לא אשכנז) ""אבל אנחנו ואבותינו חטאנו"", כלומר שייך להוכיח גם על מעשה האבות. (פ' דברים תשנ""ח)"
		"<b>""...מוֹל סוף בין פארן ובין תֹפל"" וגו'.</b> פסוק מאוד קשה. ברור שהלשון ""בין... ובין"" אינו מוסב על ""מול סוף"", ומה גם שלפי רבי יוחנן (רש""י ד""ה בין פארן וגו') אין זה שם מקום, ולכן יקשה לשון זה שאינו מתאים אלא כשמדובר בשני דברים מקטגוריה אחת. (פ' דברים תשמ""ט, בלימוד עם אריאל שי')"
		"ואכן שני התרגומים מתעלמים מלשון ""בין... ובין"", כאילו אינו נאמר. (פ' תבוא תשמ""ט) הערת ר' חזקי פוקס שי': בפירוש השלישי המובא ב""דעת מקרא"" על אתר מבואר (בהסתמך על פיסוק טעמי המקרא), ש""בערבה מול סוף"", הוא שם מקום בערבה, הנמצא מול ים סוף. והכתוב מפרט אודות מיקומו, שהוא ""בין פארן"" (החלק הצפוני של הערבה) הסמוכה לאדום ו""בין תופל""."
		"וראה פתרון מעניין של בעל ""כלי יקר"" השואל שאלה זו - פארן=מעשה המרגלים=ט' באב. ותפל=מעשה העגל=י""ז בתמוז, ומה שביניהם, והוא מי מריבה (שאינם מוזכרים כאן כלל, משום מה, וגם זה קשה על רש""י). אלא שלכאורה קשה לפי זה הסדר כי היה צריך להזכיר העגל קודם המרגלים, וי""ז בתמוז קודם ט' באב. (פ' דברים תשנ""ג) ולפי דברי ""גור אריה"" המובאים למעלה (ד""ה אלה הדברים) אין כאן קושי."
		"<b>רש""י ד""ה מול סוף, על מה שהמרו בים סוף וכו'.</b> ראה מה שכתבתי למעלה (במדבר כז, יד). (פ' דברים תשמ""ז)"
		"<b>שם. ...על מה שהמרו בים סוף, בבואם לים סוף, שאמרו... וכן בנסעם מתוך הים, שנאמר וכו'.</b> כאילו היו הם שתי המרות, ואכן כך במסכת ערכין (טו ע""א). האחת, בבואם לים סוף לפני ירידתם לים, והשניה, בנסעם מתוך הים לצאת ולעלות ממנו, שהיו אומרים: ""כשם שאנו עולים מצד זה, כך מצרים עולים מצד אחר"". (פ' דברים תשנ""ז)"
		"<b>רש""י ד""ה וחצרת, במחלוקתו של קרח. ע""כ.</b> לא ידעתי על פי מה רש""י קושר מעשה קרח לחצרות. (פ' לך תשנ""ו, בלימוד עם מיכל שתח') וראה ""גור אריה"" על אתר. לדבריו, כאן לא כתב רש""י ""מה שעשו בחצרות"" כמו שכתב בכל הפסוק, כי לפי דעתו מעשה קורח לא היה בחצרות, אלא במדבר פארן, שכן מעשה קורח היה רק לאחר חטא המרגלים (רש""י במדבר טז, ד) שהיה לאחר שכבר נסעו מחצרות כמפורש באלה מסעי (במדבר לג, יח), אמנם מכיון שבתיבת ""פארן"" כבר רמז הכתוב לחטא המרגלים, הוכרח לרמוז על מעשה קורח בשם מקום אחר הסמוך למקום החטא. ולפי רא""ם, הגם שרש""י כתב כדעת הסוברים שמעשה קורח היה לאחר חטא המרגלים, כאן סתם כדעת האומרים שבחצרות היה וקודם חטא המרגלים, שכן דרכו במדרשים חלוקים, שבמקום אחד סותם כדעה אחת ובמקום אחר כדעה החולקת."
		"וראה ""שפתי חכמים"" (אות ח) המזכיר זאת. (פ' דברים תשנ""ו)"
		"ולשון רש""י ""היה לכם ללמוד ממה שעשיתי למרים ובחצרות"" קשה לי: כלום משה עשה כן? והרי הקב""ה עשה ומשה התפלל על ריפויה מזה. (פ' דברים תשנ""ו)"
		"ואגב, לגבי צרעת מרים: למה צריכים היו כלל ישראל להמתין לה? כלום אינה יכולה ללכת אחר המחנה, כפי שהלכו - מן הסתם - הטמאים האחרים שנשתלחו אל מחוצה לו? ובאשר למידת פירסום מעשה מרים בקרב העם, ראה מה שכתבתי בספר במדבר (יג, ב). (פ' דברים תשנ""ח) הערת הגר""א נבנצל שליט""א: בשעת המסע אין קדושת מחנות."
		"<b>רש""י ד""ה בין פארן ובין תפל ולבן, אמר רבי יוחנן... ועל מה שעשו במדבר פארן וכו'.</b> לכאורה היה צריך סדר דברי רש""י להיות הפוך, קודם באשר לפארן ורק אחר כך דברי רשב""י. וצריך עיון. (פ' דברים תש""ס, אחר שובי מבית החולים הדסה, ב""ה) לפי רבי יעקב קניזל, בפשטות היינו מפרשים ""בין פארן ובין תופל"" - מקום מסויים שהוא בין שני מקומות אלו, לכן שינה רש""י מסדר לשון המקרא והקדים לפרש ""תפל ולבן"", למד שכשם שזה אינו שם מקום, כך גם ""פארן"" בא לרמז על חטא."
		"<b>שם. ...ועל מה שעשו במדבר פארן על ידי המרגלים.</b> קשה, שהרי הכתוב אומר ""בין פארן ובין..."", כלומר לא בפארן אלא במרחק מסוים משם, ולפיכך אין זה יכול להיות רמז למעשה המרגלים. (פ' דברים תשס""ד) ולפי ""משכיל לדוד"" מה שכתוב ""בין פארן ובין תפל"", כך פירושו: בין המעשה המפורסם של מדבר פארן דהיינו חטא המרגלים, ובין החטא שתפלו דברים על המן ואמרו ""ונפשנו קצה בלחם הקלקל"", הכל היה במדבר פארן."
	@22ב	"<b>רש""י ד""ה אחד עשר יום מחֹרב, ...כדרך הר שעיר... ואתם הלכתם אותה בשלושה ימים וכו'.</b> הרי כלל לא הלכו דרך הר שעיר אלא עקפו אותו! (ראה רש""י לפסוק ז). (פ' דברים תשנ""ו) ואכן בספר ""יוסף דעת"" לרבי יוסף איש פראג מובאת גירסה מדפוס ישן: ""שאילו הלכתם דרך הר שעיר הייתם נכנסים לארץ באחד עשר יום ובשביל שקלקלתם וכו'"". לפי זה אמר להם משה: אין מחורב עד קדש ברנע הסמוכה לארץ ישראל אלא דרך אחד עשר יום, וזה כאשר הולכים דרך הר שעיר בדרך הישרה, ובשביל שקלקלתם לא עברנו דרך הר שעיר אלא סבבנו אותו ימים רבים."
		"וראה להלן לפסוק ז. (פ' דברים תשנ""ו)"
	@22ג	"<b>רש""י ד""ה ויהי בארבעים שנה וגו', ...כדי שלא יהא מוכיחו וחוזר ומוכיחו וכו'.</b> קשה לי: מה בכך, הרי המצווה־החובה להוכיח אפילו מאה פעמים. (פ' דברים תשנ""ז) וראה ""באר יצחק"". לדבריו, אם יחטא המוכח פעם נוספת יצטרך לשוב ולהוכיחו עד שיקוץ בתוכחתו. ולפי ""מנחת יהודה"" ריבוי תוכחות עלול לגרום למוכח לחשוב שרק מחמת שנאה מרבים להוכיחו תמיד, ועל כן לא יקבל דברי תוכחתו."
		"רש""י כותב: ""ומפני ד' דברים אין מוכיחין את האדם אלא סמוך למיתה"" ומביא רק שניים מהטעמים המובאים בספרי. שני הטעמים הנוספים הכלולים במילה ""וכו'"" הם: (א) שלא יהא בלבו (שנאה) עליו; (ב) כדי שיפרוש ממנו בשלום, ולא יתווכחו ביניהם, כי כשהמוכיח הוא סמוך למיתתו, יאמין השומע שכוונתו לשם שמים, ולא יקפיד עליו. (פ' דברים תשס""ד)"
	@22ד	"<b>רש""י ד""ה אחרי הכתו, אמר משה, אם אני מוכיחם... יאמרו, מה לזה עלינו, מה היטיב לנו וכו'.</b> בפסוק הקודם, מנמק רש""י בארבעה טעמים, מדוע אין מוכיחים אלא סמוך למיתה, וכאן מביא טעם שאינו קשור למיתה כלל והוא טעם חמישי. (פ' דברים תשנ""ח) דומה שטעם חמישי זה, אינו כדי להסביר את בוא התוכחה סמוך למיתה בדווקא, אלא את בואה דווקא לאחר שהיכה משה רבנו את סיחון ועוג, ולא קודם לכן."
		"<b>רש""י ד""ה עשתרת, ...ועוג נמלט מהם וכו'.</b> לפי זה זכה עוג לאריכות ימים מופלגת ולבריאות טובה, שעדיין יכול היה להיות מלך. וזה קשה: מה עניין לדרוש כך? צריך עיון. (פ' דברים תשס""ג) הערת ר' שמואל עמנואל שי': יש הרבה מדרשים על חייו של עוג, מאז ימי המבול ועד הריגתו על־ידי משה רבנו ועל ""זכויותיו"", וכולם מופלאים."
		"<b>רש""י ד""ה באדרעי, שם המלכות. ע""כ.</b> בחומש ""העמק דבר"" יש הערה לפיה גורס כאן הגר""א: מקום המלחמה. כלומר מן ""אשר יושב"" ועד ""עשתרת"" הוא מאמר מוסגר. וזה יפה. (פ' דברים תשנ""ח)"
		"וראה ""שפתי חכמים"" (אות ש) המפרש בדרך פשוטה: ""אדרעי"" הוא שם המלכות כולה, ובתוכה עיר מושב המלך ששמה ""עשתרת"". (פ' דברים תשס""ג) הערת הגר""א נבנצל שליטא: בספר יהושע (יב, ד) נאמר: ""וגבול עוג מלך הבשן מיתר הרפאים היושב בעשתרות ובאדרעי"". עיין שם."
	@22ה	"<b>רש""י ד""ה הואיל, התחיל, כמו ""הנה נא הואלתי"" (בראשית יח, כז). ע""כ.</b> הכוונה איננה לתיבת ""הואלתי"" שבפסוק לא שם, בו רש""י אומר ""הואלתי"", רציתי, כמו ""ויואל משה"" (שמות ב, כא), אלא לתיבת ""הואלתי"" שבפסוק כז שם, שבו רש""י אינו אומר דבר, וראה מה שכתבתי שם. (פ' דברים תשמ""ח) הערת ר' חזקי פוקס שי': דומה שדרכו של רש""י היא לסמוך על הלומד שלמד דברי אונקלוס לפני שהגיע לפירושו, וכשמביא דברי אונקלוס, זה לשם פרשנות והרחבה או עמידה על כלל מכללי לימוד המקרא. ולנידון דידן: בפרק יח של ספר בראשית, בהופעה הראשונה של ""הנה נא הואלתי"" (פסוק כז) מתרגם אונקלוס: ""הא כען שריתי"" - הנה נא התחלתי, ורש""י שם, כדרכו, איננו מעיר דבר, מפני שמסכים לדברי אונקלוס. ואכן שם בהמשך (בפסוק לא) משנה אונקלוס ומתרגם את אותן המילים באופן אחר: ""הא כען אסגיתי"" - הנה נא הרביתי. וכיון שרש""י חולק בזה על אונקלוס, לכן, מבלי להזכיר את אונקלוס, כתב: ""רציתי, כמו 'ויואל משה'""."
		"<b>רש""י ד""ה באר את התורה, בשבעים לשון פירשה להם. ע""כ. </b>וראה ""שפתי חכמים"" (אות א). לעניות דעתי אין כאן הכוונה לשבעים שפות, כי כל אלה - למה ולמי? אלא ודאי הכוונה לומר בשבעים אופנים, כלומר באר היטב, לא בשבעים שפות כי אם בשבעים (-ריבוי) לשונות־הסבר. (פ' דברים תשמ""ז) וכן מבאר בעל ""הכתב והקבלה"": אין כוונתם על לשונות שאר העמים, כי מה תועלת היה להם לישראל מזה. וגם לרבותינו לא שינו את לשונם לדבר בשפת אומה אחרת. אבל דרך רבותינו לקרוא הכוונה והמכוון במאמר במילת ""לשון"" - רוצה לומר בשבעים כוונות. מסכים עם מאמרם במקום אחר ""שבעים פנים לתורה"", והם הכוונות הפנימיות שבתורה חוץ מן הכוונה הראשונה הפשוטה. ע""כ. וראה ""באר בשדה"" שאחרי מלחמת סיחון ועוג באו רבים להתגייר, ולא ידעו לשון הקודש, לכן באר משה את התורה. וראה גם ""לבוש"", ""גור אריה"" ו""אזנים לתורה""."
	@22ו	"<b>""...רב לכם שבת בהר הזה"".</b> כלומר היוזמה יצאה מהקב""ה לאחר שחנו בחורב שנים עשר חודש פחות עשרה ימים (ראה רש""י במדבר י, יא ד""ה בחדש השני ושמות יט, א ד""ה ביום הזה). והנה למעלה (ילקוט שמעוני בהעלותך רמז תשכט) אמרו ""...כתינוק שיוצא מבית הספר ורץ"", כך שאלני ר' בנציון קריגר שי', ומה אפוא הטענה נגד ישראל. והשיבותי לו, כי גם תינוק אינו בורח מבית הספר בלא גירוי כלשהו. כלומר, אמנם אמר הקב""ה כאמור כאן, אך אחרי זה מיהרו לברוח משם כתינוק זה הבורח מבית הספר. ודומה שזה נכון. (פ' דברים תש""ן)"
		"ודומה שראיתי אצל מי מאנשי המוסר על דרך הסבא מסלבודקה - צריכים היו להתגעגע אל המקום שבו קיבלו התורה, לפחות להפנות פניהם אחורה בשעת הליכתם משם. (פ' דברים תשנ""ג)"
		"אמנם כן כותב ר' אברהם רון שי' במאמרו על הכוללנות. (פ' דברים תשנ""ד) הערת הגר""א נבנצל שליט""א: דרשת חז""ל אודות בני ישראל שהיו באותה העת כתינוק הבורח מבית הספר מוסבת על כך שנאמר ""ויסעו מהר"" וגו' (במדבר י, לג), ולא נאמר 'ויסעו לארץ ישראל'. ואולי דרשו ""מֵהַר"" כמו 'מַהֵר'."
		"<b>רש""י ד""ה רב לכם שבת, ...עשיתם משכן, מנורה וכלים, קבלתם תורה, מניתם לכם סנהדרין, שרי אלפים ושרי מאות (ספרי ו). ע""כ.</b> קשה לי: הניחא מיניתם לכם סנהדרין אפשר שהיה אחרי קבלת התורה, וראה ריש פרשת יתרו, אך ודאי שהקמת המשכן לא היתה לפני מתן תורה, ולמה לא ישמור על סדר התרחשות הדברים אלא מקדים את המאוחר? ושמא יש שיטה בכגון דא? (פ' דברים תשנ""א, תשנ""ב) וראה ""משכיל לדוד"". לדבריו, לא פתח בקבלת התורה שהיתה קודם עשיית המשכן, כדי שלא להזכיר מעשה העגל, אלא הקדים המשכן שבו שרתה שכינה על ישראל שהוא עדות שויתר להם הקב""ה על העגל (ראה רש""י שמות לח, כא)."
	@22ז	"<b>רש""י ד""ה ואל כל שכניו, עמון ומואב והר שעיר. ע""כ.</b> כך לשון ספרי. קושיית ""שפתי חכמים"" (אות ד) ברורה - הרי אלה (עמון, מואב ושעיר) אסורים להם לישראל, כאמור להלן (ב, ה): ""אל תתגרו בם כי לא אתן לכם מארצם..."", אבל תשובתו, שאילו לא חטאו ישראל במרגלים היה נותן להם ה' ארץ עשרה עממין כאשר נשבע לאברהם ולא רק שבעה, אינה סבירה, כי מה שייכת התנהגות ישראל לגבי מתן ירושה על־ידי ה' ב""ה לאחרים בשכר מעשיהם הטובים? (לוט הלך עם אברהם למצרים ולא גילה למצרים ששרה היא אשת אברהם ולא אחותו, ועמון ומואב נעשו כבני בניו של אברהם. ראה רש""י להלן ב, ה ובראשית רבה מד, כג). (פ' דברים תשמ""ו) הערת ר' חזקי פוקס שי': בפירוש ""תולדות אדם"" על הספרי (דברים פיסקא ו) מיושבת קושיית בעל ""שפתי חכמים"" בשני אופנים, ולפיהם סרה קושיית המחבר: (א) מדובר על החלקים שסיחון כבש מעמון ומואב והתיר לישראל. (ב) ב""מגלה עמוקות"" (אופן קמ) כתב שאילו היו ישראל נכנסים לארץ מיד בלא חטא, היה בא תיקונו הגמור של העולם והיו ישראל נגאלים גאולה שלמה. על כך מוסיף בעל ""תולדות אדם"", שבמציאות זו היו ישראל כובשים את כל העולם, ובכלל זה עמון ומואב."
		"ואמנם לפי רש""י קשה: מה טעם בבואם לשם. וראה ""באר יצחק"" על אתר שנשאר בצריך עיון בספרים. וראה להלן (ב, כט) ו""שפתי חכמים"" שם (אות ו). (פ' דברים תשנ""ו)"
		"ועל כל פנים קשה שלכאורה רש""י הופך את הסדר הגיאוגרפי של הגעת ישראל לארצות אלה, שהרי אלה הם שכני האמורי מן הצפון אל הדרום בעבר הירדן המזרחי ותחילה הגיעו ישראל לשעיר. (פ' דברים תשנ""ז) הערת ר' חזקי פוקס ש': הספרי (ורש""י בעקבותיו) רוצה למנות הן את המקומות שבעבר הירדן המזרחי הן את המקומות שביהודה. מכיוון שיהודה מקבילה להר שעיר, לכן מונה הספרי מצפון לדרום בעבר הירדן המזרחי, וכשמגיע להר שעיר פונה מערבה ומונה את החלקים השונים של יהודה ממזרח למערב."
		"<b>רש""י ד""ה בהר, זה הר המלך (ספרי ו). ע""כ.</b> והוא גם מוזכר במסכת שביעית (פ""ט, מ""ב), ולא ידעתי, היכן הוא, ומה רש""י בא לפרש בזה. וראיתי אצל ר' שמואל פ. גלברד המציין לירושלמי שביעית (פ""ט, ה""ב), ""איזהו הר שביהודה, זה הר המלך"", וכותב שמדובר ברכס ההרים המתמשך מצפון לדרום, מקצה עמק יזרעאל עד דרום ארץ יהודה. כלומר הכתוב מתאר את סדר הכניסה לארץ ישראל שהיו ראויים לה לולא חטאו בעגל, ולא רק את הדרך עד ארץ ישראל. (פ' דברים תש""ן, תשנ""ב) הערת הגר""א נבנצל שליט""א: ואולי הוא ""טור מלכא"" (גיטין נה ע""ב. ועיין שם נז ע""א). ובמסכת ברכות (מד ע""א) מובא: ""כי אתא רב דימי, אמר: עיר אחת היתה לו לינאי המלך <b>בהר המלך</b>, שהיו מוציאים ממנה ששים רבוא ספלי טרית לקוצצי תאנים מערב שבת לערב שבת"". עיין שם."
		"<b>רש""י ד""ה ובנגב ובחוף הים, אשקלון ועזה וקסרי וכו'.</b> אלו שמות עיירות היושבות על החוף במערב ארץ ישראל, ומשום מה שוב יש כאן העדר סדר, והפעם בגיאוגרפיה. (פ' דברים תשנ""ב)"
		"מכל מקום, בכל הדיבורים שבפסוק זה ניכרת ידיעתו של רש""י בגיאוגרפיה של ארץ ישראל, כאילו חי שם או לפחות היו לפניו מפות מפורטות - מפליא, ולא רק לזמנו. (פ' דברים תשס""ג) הערת ר' טל הרוש שי': ראיתי בספר ""תורה ופירושה"" מאת הרב אברהם אלאשוילי שליט""א ביאור לסדר הערים. לדבריו, סדר הערים הוא מצפון לדרום, והוא מביא בשם ספר ""דברי טובה"" שקיסרי הנזכרת כאן היא עקרון וכפי שדרשו חז""ל במסכת מגילה (ו ע""א) ""'ועקרון תעקר' - זו קסרי בת אדום"". והוסיף ר' חזקי פוקס שי': וראה מאמרו של אוריאל טויטו ""מפת ארץ ישראל שצייר רש""י"" (אורשת ח""ב עמ' 295), שם מביא דברי רשב""ם (במדבר לד, ב): ""רבנו זקני פירש וצייר תחומין"", ודברי ר' אברהם ברלינר (במדבר לד, ג הערה ה), שבכתבי היד של רש""י (בפרשת מסעי) משורטטים ציורים של ארץ ישראל, שהועתקו מציורו של רש""י עצמו. ושם (בעמ' 297) מובא צילום (מכתב יד מינכן) שני הציורים של ארץ ישראל שהועתקו מציוריו של רש""י."
	@22ח	"<b>רש""י ד""ה ראה נתתי, בעיניכם אתם רואים, איני אומר לכם מאומד ומשמועה. ע""כ.</b> לא ידעתי, לְמה מתכוון רש""י שראו בראייה ממשית, והרי בינתיים היו בעבר הירדן המזרחי, ואף אם ראו עתה את ארץ ישראל המערבית או חלק ממנה, מה טיבותא בכך. (פ' לך לך תשנ""ו, בשעת לימוד עם מיכל שתח') כך מבאר ה""באר מים חיים"": בעיניכם אתם רואים את התשועות והמלחמות שהקב""ה עושה למענכם עד עתה, על כן יהיה הדבר בטוח ומוחזק בלבכם כאילו כבר ""נתתי"" לכם את הארץ."
		"<b>רש""י ד""ה לאבתיכם, למה הזכיר שוב לאברהם ליצחק וליעקב אלא אברהם כדאי לעצמו וכו'.</b> בלעדי רש""י הייתי אומר להיפך - שלושתם - או זכות שלושתם - נחוצה, שאם לא כן, לא היה מונה אותם. וצריך עיון. (פ' דברים תשנ""ה) וראה ""משכיל לדוד"" המבאר כי לימודו של רש""י־ספרי אינו רק בשל הפירוט, אלא גם משום שנאמרה למ""ד בכל אחד ואחד, ולא נאמר 'לאברהם יצחק ויעקב'."
	@22ט	"<b>""בעת ההִוא"".</b> קשה לי: (א) ביטוי זה בא בשני מקומות נוספים בפרקנו (להלן פסוקים טז ו-יח) ומשמעותו אינה ברורה. ורש""י מעיר רק לפסוק טז. (ב) מדברי רש""י לפסוק ט משמע שהיה זה מיד אחר מתן תורה, ואולי בעקבות עצת יתרו, אך אותה אין משה רבנו ע""ה מזכיר. מדוע? (ג) לפסוק טז מעיר רש""י ""משמניתים, אמרתי להם"" וכו', וזה כשלעצמו קשה, שהרי לא יכול היה לומר כן לפני מינויָם! ועל כל פנים המועד הוא כחצי שנה אחר מתן תורה (למחרת יום הכפורים). (ד) לפסוק יח אין רש""י מעיר מאומה לביטוי זה, ולכאורה הכוונה סמוך אחר מתן תורה. (ה) מעניין שאין רש""י מזכיר פסוקים אלה בדיונו בפרשת יתרו. (פ' דברים תשנ""ה) על שאלה (ב) השיב רמב""ן בפסוק יח. לדבריו, לא רצה משה להזכיר עצת יתרו במעמד כל ישראל בגלל עניוותו (שמצידו היה יכול לשפוט את ישראל בעצמו, אלא ששמע בקול חותנו. כך מבואר ב""כסף מזוקק""). עיין שם עוד. על שאלה (ג) ראה ""לפשוטו של רש""י"" לפסוק טז, שכתב: גם בפרשת קדושים מדובר על משפט צדק: ""בצדק תשפֹּט עמיתך"" (ויקרא יט, טו). שם נאמרה מצוה זו לכל ישראל ולאו דווקא אל השופטים. ""דבר אל כל עדת בני ישראל"" (שם פסוק ב) ולכן אין שם מצוות ""שמוע בין אחיכם"" אלא רק ""בצדק תשפוט"". כלומר אם שמעת ובא לידך לשפוט - שפוט בצדק. מה שאין כן השופטים בפסוקנו. הם חייבים לשמוע ולשפוט. לשעבר הייתם בזכות עצמכם ולא הייתם חייבים להזקק לשמוע בין אחיכם, עכשיו הרי אתם משועבדים לציבור. ולכן נאמר ""בעת ההִוא"" - אחרי שהתמנו לשופטים הם משועבדים לציבור, לשמוע בין אחים. הערת ר' חזקי פוקס שי': כבר בספרי (ובעקבותיו ברש""י) באה דרשת המילים ""בעת ההִוא"" רק בפסוק טז. לעניות דעתי הטעם לכך הוא, שפסוק ט מתחיל ענין חדש ביחס לפסוק ח. בדומה לזה גם פסוק יח אינו מחובר לפסוק יז. בפסוקים אלו (ט ו-יח) בהם מתחיל דבר חדש מובן שנדרשת הפתיחה: ""בעת ההִוא"". מה שאין כן בפסוק טז, שגם הוא וגם קודמו עוסקים בשופטים, והמילים ""בעת ההִוא"" מיותרות לכאורה, לכן דווקא שם דורשים חז""ל את ייתור המילים."
		"רמב""ן נדרש למשמעות הביטוי ""בעת ההִוא"" כבר בפסוקנו, וכיון שבפשטות ""בעת ההִוא"", הכוונה, כשעמדנו ליסוע מהר סיני, ומוכח כדעת החולקים על הרמב""ן וסוברים שיתרו בא אחרי מתן תורה, לכן מבאר הרמב""ן שלשיטתו ""בעת ההִוא"" הכוונה: כשישבנו בחורב לפני שה' אמר ""רב לכם..."". אך בפרשת יתרו לא משה כי אם יתרו אמר שלא יוכל לבדו לשפוט אותם. ועל כל פנים כדאי לבדוק את כל הופעות הביטוי ""בעת ההִוא"". (פ' דברים תשס""א)"
		"וראה גם להלן (ב, לד; ג, ד, ח, יב, יח, כא, כג), ולכאורה כל אלה ביטויים מיותרים הם. (פ' ואתחנן תשס""ה)"
		"<b>רש""י ד""ה ואֹמר אלֵכם בעת ההִוא לאמר, מהו לאמר? אמר להם משה, לא מעצמי וכו'.</b> הקושי ברור, שהרי כתוב ""ואֹמר"" ואין צורך לכפול ולומר ""לאמר"". ומכל מקום, לא ידעתי, היכן אמר לו הקב""ה? וכיצד משתמע מ""לאמר"" כדברי רש""י? (פ' דברים תש""ן, תשנ""ה, תשנ""ט) הדבר מבואר ב""לפשוטו של רש""י"" שכתב: מדברי הספרי משמע שאין ""לאמר"" כאן כמו בכל מקום במובן: 'כדברים האלה' (""וידבר ה' אל משה לאמר""), כאן מובנו אחר. מהו ""לאמר""? אמר להם משה וכו'. היינו: ""ואומר אלכם בעת ההִוא"". והסיבה לאמירה זו - ""לאמר"", משום שכך נצטוויתי לאמור לכם. ואכן כך אמר יתרו ""וצוך אלהים ויכלת עמֹד"" (שמות יח, כג) - הִמָלֵך בגבורה, אם מצווה אותך לעשות כך - תוכל לעמוד (רש""י שם), משמע שדברי משה עם העם ומינוי השופטים היו בציווי ה'."
		"<b>רש""י ד""ה לא אוכל לבדי וגו', ...אני - אם חייבתי ממון שלא כדין, נפשות אני נתבע, שנאמר ""וקבע את קֹבעיהם נפש"" (משלי כב, כג). ע""כ.</b> חכמים העמידו את הפסוק במשלי בדיינים שהטו את הדין וגזלו ממון שלא כדין, שהקב""ה נפרע מהם בנטילת נפש. ועל־ידי זה שיהיו הרבה דיינים עם משה, יתחלקו הדינים ועונשיהם בין כולם. (פ' דברים תשנ""ז) הערת ר' זאב נוימן שי': במסכת סנהדרין (ז ע""ב) ובמסכת הוריות (ג ע""ב) נאמר: ""רב הונא, כי הוה אתי דינא לקמיה, מיכניף ומייתי עשרה רבנן מבי רב, אמר, כי היכי דלימטייה שיבא מכשורא"". ומבאר רש""י שם: ""שאם נטעה ישתלש העונש בין כולנו ויקלו מעלי""."
		"<b>רש""י ד""ה והנכם היום ככוכבי השמים, וכי ככוכבי השמים היו באותו היום וכו'.</b> הקושיה קושיה, והתירוץ קצת קשה לי, שכן הכתוב מדגיש ""לרֹב"", כלומר הדגש הוא על הריבוי הכמותי, וקשה להסביר מילה זו במובן האיכותי. (פ' דברים תשמ""ח) הערת הגר""א נבנצל שליט""א: רוב הוא לשון גדוּלה (עיין דניאל ד, לג)."
	@22יא	"<b>רש""י ד""ה יֹסף עליכם ככם אלף פעמים, ...אמר להם, זו משלי היא, אבל הוא יברך אתכם כאשר דבר לכם. ע""כ.</b> לא ידעתי, מה תשובה יש כאן, והרי עדיין משה רבנו ע""ה מגביל את הברכה, וצריך עיון. (פ' דברים תשנ""ג)"
		"ואף זאת: הרי ברכת משה כלולה, לפי הנ""ל, בברכת ה' הרחבה ממנה, ואם כן אפוא, במה בירך? ומאי נפקא מינה אם ""אלף פעמים"" הראשונות הן משלו ורק השאר מהקב""ה? (פ' דברים תשנ""ו) וראה ""גור אריה"". לדבריו, אם לא יהיו ראויים לברכת ה' שהיא בלא קצבה, תתקיים בהם ברכת משה, שכיון שהיא בקצבה יהיו ראויים לה יותר."
	@22יב	"ראה מה שכתבתי בספר שמות (יח, כג). (פ' יתרו תשנ""ט)"
		"<b>""איכה אשא לבדי, טרחכם ומשאכם וריבכם"".</b> אנו רגילים לקרוא פסוקים אלו במנגינה של ""מגילת איכה"", והנה לפי ""משך חכמה"" אין זו תלונה אלא ברכה, וכה דבריו: כאשר יש לאדם ברכה מופלגת בעושר ובנים, ויש לו טורח הרבה מגידול בניו, ממניקות ושפחות וכיוצא בזה די סיפוקן, אז יאמר: מה גדלה עלי הטורח מכם, יתן ה' כי כן יהיה לכם מבניכם ובני בניכם טרחות כאלה, וטורד כזה לא יופסק מכם! כן משה, רועה נאמן, אמר: ה' הרבה אתכם, והנכם ככוכבי השמים בריבוי ובמעלה מופלגת על דרך נסיי, אמר שכן יאמרו רועי ישראל ומנהיגיהם ונביאיהם תמיד עליכם ויתלוננו תלונות כאלה! וזה שאמר ""ואמר אלכם בעת ההִוא לאמר"" - שכן יאמרו תמיד עליכם, כפי אשר אתם במצב העת הזה, רועי ישראל ישעיהו וירמיה וכיוצא בזה. (פ' דברים תשנ""ז) הערת ר' חזקי פוקס שי': גם לאחר דברי ה""משך חכמה"" עדיין יש טעם לקריאת מילים אלו במנגינה של איכה, שכן סוף סוף הפרשה נקראת בשבת שלפני תשעה באב והפסוק מתחיל במילה ""איכה""."
		"<b>רש""י ד""ה איכה אשא לבדי, אם אומר, לקבל שכר, לא אוכל, זו היא שאמרתי לכם, לא מעצמי אני אומר לכם אלא מפי הקב""ה. ע""כ.</b> פשוט - איני מבין דבריו. (פ' דברים תשמ""ח)"
		"<b>רש""י ד""ה טרחכם, ...יש לי ראיות להביא, מוסיף אני עליכם דיינין. ע""כ.</b> לא ברור לי באיזו זכות יוסיף בעל־דין דיינים על בית־הדין שאליו הוא פנה או נתבע. (פ' דברים תשמ""ז)"
		"ועתה ראיתי שכבר שאל רמב""ן על אתר שאלה זו. עיין שם. (פ' דברים תשמ""ח) והרמ""א הכריע להלכה (חו""מ סימן יג, סעיף א): ויש אומרים, דאם הנתבע אומר שהוא יברור שניים והתובע גם כן שניים, והם יבררו חמישי, הרשות בידו, דכל זמן שהדיינים רבים יותר יוצא הדין לאמיתו. ע""כ. וכתב הש""ך שם שהוא הדין כשהתובע אומר כן. עיין שם."
		"<b>רש""י ד""ה וריבכם, מלמד שהיו רוגנים. ע""כ.</b> בדפו""ר - רגזנים. (פ' דברים תשמ""ח)"
	@22יג	"<b>רש""י ד""ה הבו לכם, הזמינו עצמכם לדבר. ע""כ.</b> מסתבר שרש""י רוצה לומר ש""הבו"" אינו מלשון הביאו או קחו, שהרי עצת יתרו, שעליה מוסבים דברים אלה, היתה (שמות יח, כא-כה) ""ואתה תחזה... ויבחר משה אנשי חיל"", אבל הנצי""ב, רש""ר הירש ועוד, מפרשים שמשימת הבחירה הוטלה על העם, ועליהם קשה מפרשת יתרו. וראה רד""צ הופמן המפרש שהעם הציע ומהם בחר משה. ולרש""י קשה המשך הפסוק - ""אנשים חכמים"" וגו' שהוא משפט בלא נשוא. וצריך עיון בדבריו. (פ' דברים תשמ""ט, בלימוד עם אריאל שי')"
		"<b>רש""י ד""ה אנשים, וכי תעלה על דעתך נשים וכו'.</b> בולט כאן המהפך בתחום החברתי, שהרי בכל המערב יש כיום שופטות! (פ' דברים תשמ""ה)"
		"וצריך להבין מכאן שדבורה השופטת היתה מקרה יוצא דופן. (פ' כי־תבוא תשמ""ט) המקרה של דבורה הנביאה, שעליה נאמר: ""...היא שֹׁפטה את ישראל בעת ההיא"" (שופטים ד, ד), אכן מהווה בעיה, שכן מבחינה הלכתית אשה פסולה לדון (ראה שו""ע חו""מ סימן ז, סעיף ד). הרשב""א בחידושיו (שבועות ל ע""א ד""ה ולא בנשים), דן בשאלה זו, וכותב: יש לומר, דלא שופטת ממש אלא מנהגת, כשופטים ששפטו את ישראל. ואף על גב דאמרינן בספרי: ""שום תשים עליך מלך - ולא מלכה"", התם לא מינו אותה, אלא היו נוהגים בה כדין מלכה, והיו נוהגין על פיה. ואי נמי: שופטת ודנה - שהיו מקבלים אותה כדרך שאדם מקבל אחד מן הקרובים. ע""כ. כעין זה כתבו התוספות (שבועות כט ע""ב ד""ה שבועת ובמקומות נוספים), הרמב""ן (שבועות ל ע""א ד""ה מתני' שבועת), החינוך (מצוה עז), הריטב""א (שבועות ל ע""א ד""ה שבועת), הר""ן (שבועות ל ע""א ד""ה ולא בנשים), והרשב""א במסכת בבא קמא (טו ע""א ד""ה אשר, בתירוץ השני), כל אחד בסגנונו הוא. וכן הביא להלכה בעל ""ערוך השולחן"" (חו""מ סימן ז, סוף סק""ד). יש לציין, שלפי התירוץ הראשון של הרשב""א, אין פירוש ""שֹׁפטה את ישראל"" - שהיתה שופטת ודנה, וכן לא היה לה מינוי כמנהיגת העם. למרות זאת, העם ראה בה מנהיגה. הנהגתה לא היתה ""מנהיגות חוקתית"", שיש כוח כפיה ושררה, אלא מנהיגות בה העם קיבל את דבריה מרצון. לפי התירוץ השני, אכן היה להחלטותיה, כשופטת וכמנהיגה, כוח כפייה. אולם, כוח זה בא לה בהיתר, מכיוון שהעם קיבל מההתחלה את מרותה עליהם מרצון (""קבלו עלייהו""). המינוי שלה לא נחשב כשררה, מכיוון שמינויה מההתחלה לא נכפה על העם ""מלמעלה"", על־ידי החלטת הסנהדרין או משיחה על־ידי הנביא, אלא צמח ""מלמטה"" - מההסכמה הכללית של העם עצמו. כך מסוכמים הדברים במאמרו של הרב פרופ' אריה פרימר ""נשים בתפקידים ציבוריים בתקופה המודרנית"" (אפיקי יהודה - ספר זכרון להרב יהודה גרשוני זצ""ל עמ' 330). וראה תשובתו של הראשון לציון הרב אליהו בקשי דורון בשו""ת ""בנין אב"" (ח""א סימן סא)."
		"לעניות דעתי קושייתו של בעל ""שפתי חכמים"" (אות ת) אינה קשה. כלום יש סברה - ואפילו כיום - לשלוח מרגלות לשליחות מעין זו שבפרשת שלח? להעמיד את ההבדל בין שני הכתובים על ההלכה כדבריו אינו סביר ביותר. (פ' דברים תשנ""ו) הערת ר' זאב נוימן שי': ראה שיחות הרצי""ה לספר שמות (עמ' 172)."
		"<b>רש""י ד""ה ואשמם, חסר יו""ד וכו'.</b> ראה ""מנחת שי"" על אתר. וראה ""מלכה של תורה"". (פ' דברים תשמ""ז, תשס""א) הערת ר' זאב נוימן שי': וראה דבריו של ר' וולף היידנהיים בספרו ""הבנת המקרא""."
	@22יד	"<b>""ותענו אֹתי ותאמרו טוב הדבר אשר דברת לעשות"".</b> מכאן משתמע שהיה על משה לבקש את הסכמת העם למינוי השופטים כעצת יתרו, ואילו שם (שמות יח, כא) אין אפילו רמז לכך. ודברי תורה עניים במקום אחד ועשירים במקום אחר. (פ' דברים תשמ""ז)"
		"<b>רש""י ד""ה ותענו אֹתי וגו', חלטתם את הדבר להנאתכם. ע""כ.</b> כלומר גמרתם אומר. (פ' דברים תשנ""ה)"
		"<b>שם. ...היה לכם להשיב, משה רבינו, ממי נאה ללמוד - ממך או מתלמידך, לא ממך שנצטערת עליה?! וכו'.</b> כאן נשמעת נימה של אכזבה מצד משה רבנו ע""ה על יחס העם אליו, וההבעה בפומבי תמוהה קצת. (פ' דברים תשנ""ה) וראה ""משכיל לדוד"". לדבריו, בענוותו לא רצה משה ליטול עטרה לעצמו ולומר שראוי ללמוד מפיו כי הוא הרב, ולא הזכיר אלא מה שנצטער עליה."
		"מכל מקום משתמע מכאן שרש""י סבר, כי עצת יתרו היתה אחרי מתן תורה, שהרי רש""י שׂם כאן בפי העם את הביטוי ""שנצטערת עליה"", ואין זה יכול להיות מוסב כי אם על התורה, וכדבריו למעלה (שמות יח, יג ד""ה ויהי ממחרת). (פ' דברים תשנ""ה)"
		"<b>שם. ...אם אין מכירנו, אנו מביאין לו דורון והוא נושא לנו פנים. ע""כ.</b> כלומר סברו שבריבוי הדיינים בודאי יהיו גם כמה מקרוביהם שיכירו להם פנים, ואף אם לא, ישלחו להם דורון ובזה יכירו להם פנים (כך מבאר בעל ""באר בשדה""). (פ' דברים תש""ס)"
	@22טו	"<b>רש""י ד""ה אנשים חכמים וידֻעים, אבל נבונים לא מצאתי (ספרי). ע""כ.</b> קצת קשה, שהרי להלן (ד, ו) נאמר ""כי הִוא חכמתכם ובינתכם לעיני העמים"", וכיצד אפוא לא היו נבונים ביניהם? (פ' דברים תשמ""ט) הערת הרב פינחס דנינו שי': לפי חז""ל (שבת עה ע""א) הכוונה לבִּינה בענייני הלוח העברי - חישוב תקופות ומזלות."
		"ואולי רוצה לומר - לא מצאתי במספר הדרוש, והרי גם שרי העשרות היו צריכים להיות בעלי תכונות אלה. (פ' כי־תבוא תשמ""ט) ולפי רבי שמואל אלמושנינו הכוונה היא שבשלוש המידות הללו יחד היו אלו המובחרים בישראל, אבל בתבונה היו אחרים המעולים מהם, רק שלא היו מושלמים בשאר המידות. וראה ""אזנים לתורה"" על אתר."
		"<b>רש""י ד""ה ראשים עליכם, שתנהגו בהם כבוד... נכנס אחרון ויוצא ראשון (ספרי). ע""כ.</b> קצת תמוה שחוזר ודורש כאן מתן כבוד להם אחר שכבר למד כן למעלה (יג, ד""ה בראשיכם) ""...שתהיו נוהגין בהם כבוד ויראה"". ועוד: למה שם גם יראה וכאן כבוד בלבד. (פ' דברים תשמ""ה)"
		"ובאשר לסיפא ""נכנס ראשון ויוצא ראשון"", הרי זה בשביל שהכל יקומו בכניסתם ויקומו ביציאתם. (תשמ""ז)"
		"ובחומש ""תורת חיים"" (הערה 64) מעיר שבספרי הגירסה הפוכה - ""נכנס ראשון ויוצא אחרון"", וזה אינו כבוד. ניתן להבין את הגירסה הראשונה גם כך: נכנס אחרון כדי לא להמתין לאיש, ויוצא ראשון כדי לא להתעכב על לא כלום ושלא לצורך. (פ' דברים תשנ""ז)"
		"ואילו כגירסה האחרת נוהגים בעלי הענוה, שאינם רוצים שהציבור יקום לפניהם, לא בכניסה ולא ביציאה, ולכאורה יש בזה משום הכבוד האמיתי (הרודף אחר הכבוד... ולהיפך), ועל כל פנים ענוה אפשרית רק על רקע כבוד. ויש שנוהגים כגירסה זו ויש שנוהגים כגירסה האחרת, ואלה ואלה דברי וכו'. (פ' דברים תשנ""ח) הרא""ם מבאר: ""נכנס אחרון"" - כדי שיהיו כל העם עומדים בכניסתו. המהר""ל (ב""גור אריה"") מקשה על כך מדברי הגמרא (קידושין לב ע""ב) ""מנין לזקן שלא יטריח? תלמוד לומר 'זקן ויראת' (אם יכול לילך דרך אחרת, שלא יעמיד את הציבור - רש""י שם)"", ומבאר באופן אחר - נכנס אחרון, כדי שלא יצטרך להמתין, אבל לא תהיה מחשבתו כדי שיעמדו בפניו."
	@22טז	"<b>רש""י ד""ה ואצוה את שפטיכם, ...אם בא דין לפניך פעם אחת ושתים ושלוש, אל תאמר, כבר בא דין זה לפני פעמים הרבה, אלא היו נושאים ונותנים בו. ע""כ.</b> אכן כך נותנת הסברה, שהרי הרבה תלוי בסיטואציה שבה התרחש המקרה הנידון, ולא בכדי אין הלכה חתוכה. אך לכאורה חסרה במילות הד""ה המילה: וגו', כי הדברים נלמדים מן ההמשך - ""שמֹעַ בין אחיכם"". ודברי ""שפתי חכמים"" (אות כ) אינם מסתברים, וב""ה כיוונתי לדברי רא""ם. (פ' דברים תשמ""ז) ולפי ""גור אריה"" הלימוד הוא מהמילה ""ואצוה"" שהיא לשון זירוז."
		"<b>רש""י ד""ה בעת ההִוא, משמיניתים, אמרתי להם, אין עכשו כלשעבר וכו' (ספרי טז).</b> ראה מה שכתבתי למעלה (בפסוק ט). (פ' דברים תשמ""ח)"
		"<b>רש""י ד""ה שמע, לשון הווה וכו'.</b> מסתבר שכוונת רש""י לומר שמצד בנין התיבה אין כאן לשון ציווי לעתיד, אלא בנין 'מקור' (שם פעולה שאינו מתייחס לגוף ולזמן), שהרי לדעתו אין זמן הווה - כל הווה הוא עבר או עתיד (ראה בראשית כט, ג ועוד). (פ' דברים תשס""א)"
		"<b>רש""י ד""ה ובין גרו, זה בעל דינו שאוגר עליו דברים (ספרי). דבר אחר, אף על עסקי דירה... (סנהדרין ז ע""ב). ע""כ. </b>תמיהני שאין רש""י מביא את הפסוק ""אֹגר בקיץ"" (משלי י, ה), שאותו הוא מביא בפסוק הבא (ד""ה לא תגורו מפני איש) כתמיכה בפירושו הראשון. (פ' דברים תשמ""ה)"
		"רש""י נוטש את הפשט ומפרש בשני פירושיו שלא כאונקלוס, ויונתן בן עוזיאל מפרש כפירושו הראשון של רש""י. וקשה לומר שרש""י אינו מקבל דברי אונקלוס משום שהוא מתקשה בנטיית השם גר (כאן - גוף שלישי), שהרי מצאנוהו פעמים רבות בנטייה לגוף שני (למשל להלן ה, יד נאמר: ""וגרך אשר בשעריך"", והכוונה שם לכלל ישראל ולא ליחיד). (פ' דברים תשמ""ח)"
		"ומכל מקום, דומה שהקושי הוא בהטיה - כלום יש גר של מישהו? (פ' דברים תשס""א) וכן ב""גור אריה"". ולפי ""באר מים חיים"" אין לפרש שהכוונה לגר צדק, כי מה נשתנה הגר לענין משפט. הערת ר' רפאל בנימין פוזן שי': בדומה למנחם בן סרוק, גם רש""י הכיר באפשרות קיומו של שורש דו־עיצורי. לכן הניח ש""תָּגוּרוּ"" וגם ""תַּאַגְרוּ"" נגזרו מן ג""ר, כדבריו בפסוק הבא ""לא תגורו מפני איש - לשון אוֹגֵר בַּקַּיִץ"". ולפי דרכו זו פירש גם כאן: ""ובין גרו - זה בעל דינו, שֶׁאוֹגֵר עליו דברים. דבר אחר: ובין גרו - אף על עסקי דירה בין חלוקת אחים, אפילו בין תנור לכירים"", הראשון לשון אֲגִירָה והשני לשון מגורים. אבל אונקלוס שולל את ההשוואה בין אג""ר לגו""ר כמבואר בפסוק הבא. ומה שתרגם ""ובין גֵּרוֹ"" - ""וּבֵין גִּיּוֹרָא"" בא ליישב את כפל הלשון ""ובין אחיו ובין גרו"". (מתוך ספר ""פרשגן"" - ביאור חדש לתרגום אונקלוס - בכתיבה)"
	@22יז	"<b>רש""י ד""ה לא תכירו פנים במשפט, זה הממונה להושיב הדיינין וכו' (ספרי יז).</b> לא ידעתי מיהו ממונה זה ומי ממנה אותו? (פ' דברים תש""ס) הערת הרב איתן שנדורפי שי': בית הדין הגדול ממנים שלוחים (ראה רמב""ם הלכות סנהדרין ב, ח)."
		"<b>רש""י ד""ה כקטֹן כגדֹל תשמעון, ...דבר אחר, כקטן כגדל תשמעון, כתרגומו, שלא תאמר, זה עני הוא וכו'.</b> לא ידעתי כיצד זה עולה עם דברי תרגום אונקלוס - ""מלי זעירא כרבא"" - והם לעניות דעתי כפירושו הראשון של רש""י ז""ל. (פ' דברים תשמ""ז)"
		"וראה הערת ר' אברהם ברלינר (אות כד), והוא מביא שם את ""דברי דוד"" שלפיו המילה ""כתרגומו"" שייכת לפירוש הראשון שברש""י (וכפי שביקש לומר לי ר' רפאל בנימין פוזן שי'), אלא שעל זה קשה: למה ליה לרש""י להסתמך על תרגום אונקלוס כשהוא מצטט דברי ריש לקיש (סנהדרין ח ע""ב)? (פ' דברים תשמ""ח) הערת ר' רפאל בנימין פוזן שי': קשה לשון ""כתרגומו"" שבפירוש השני, כי תרגום אונקלוס ""מִלֵּי זְעֵירָא כְּרַבָּא תִּשְׁמְעוּן"" הוא כפירוש הראשון, ""דין פרוטה כדין מאה"" המוסב לדבר הנדון ולא לבעלי הדין. מטעם זה כמה ממפרשי רש""י מחקו לגמרי תיבת ""כתרגומו"" או שקבעוה בפירושו הראשון. אבל יש שדחו הגהה זו: אילו סבר אונקלוס כפירוש הראשון ברש""י, היה לו לתרגם ""פִּתְגָּם זְעֵירָא כְּרַבָּא"" (דבר קטן כגדול). מאחר שתרגם ""מִלֵּי זְעֵירָא כְּרַבָּא"" (דברי קטן כגדול), מוכח שגם הוא פירש ""קטן וגדול"" על בעלי הדין, כפירוש השני והשלישי. על פי זה לשון רש""י ""דבר אחר: כתרגומו"" היא כותרת לשני פירושיו האחרונים. (מתוך ספר ""פרשגן"" - ביאור חדש לתרגום אונקלוס - בכתיבה)"
		"<b>רש""י ד""ה תַּקְרִבוּן אלי, על דבר זה נסתלק ממנו משפט בנות צלפחד (ספרי יז) וכו'.</b> קשה לי: מה עניין יש לדרוש דברים אלה לגנותו של משה רבנו ע""ה, והרי זה היה עיקרה של עצת יתרו שנתקבלה בהסכמתו יתברך - ""והיה כל הדבר הגדֹל יביאו אליך"" (שמות יח, כב), וקשה למצוא בניסוח דברי משה שבכאן, האיש הענו מכל, משום יהירות שתהא ראויה לעונש, כדברי ספרי. (פ' דברים תשמ""ז) וראה ""גור אריה"". לדבריו, היה למשה לומר '<b>תביאו</b> אלי' וכפי שכתוב בפרשת יתרו ""את הדבר הקשה <b>יביאון</b> אל משה"", ולא להשתמש בלשון 'הקרבה' הנאמרת כלפי הקב""ה מתוך שאין בן אנוש יכול להביא אל ה' לגמרי, אלא רק לקרב המשפט לפניו."
		"ועוד קשה לי: היכן אמר משה רבנו ע""ה מעין לשון ""תקרִבון"" שיהא ראוי לעונש בשעת מעשה, בפרשת יתרו, והרי שם הכל הוא דברי יתרו או תיאור המציאות החדשה (שמות יח, כו), ואילו המילה ""תקריבון"" שבכאן נאמרת ארבעים שנה מאוחר יותר, בסוף חייו? (פ' דברים תשנ""ו)"
	@22יח	"<b>""ואצוה אתכם בעת ההִוא"" וגו'.</b> כאן הביטוי ""בעת ההִוא"" מובן יותר, ובמיוחד לאור דברי רש""י בפסוק טז. ואף על פי כן לכאורה היה אפשר לוותר עליו גם שם (פסוק טז) וגם כאן בלא שיחסר דבר, וצריך עיון. (פ' דברים תשמ""ח)"
	@22יט	"<b>רש""י ד""ה המדבר הגדול והנורא, שהיו בו נחשים כקורות ועקרבים כקשתות. ע""כ.</b> שוב יש כאן משום ראיית תופעות חריגות וניסים ללא כל הכרח, ועדיין איני יודע הסבר לנטייתו זו של רש""י. ואולי זה שייך לדרכי הוראתו את תלמידיו, למשוך את לבם. (פ' דברים תשמ""ז)"
		"וכן להלן (פסוק מד) ד""ה כאשר תעשינה הדבורים, ...מיד מתים. ע""כ. היום שאלתי את נחמה ליבוביץ שתח' והבטיחה לי תשובה. (פ' דברים תשמ""ח)"
		"ועוד, שהרי אותו הלשון חוזר להלן (ח, טו) והכתוב עצמו מבאר ""נחש שרף ועקרב וצמאון"", ודי לו בזה, ואף רש""י אינו מוסיף שם מאומה. (פ' עקב תשמ""ח)"
		"השתא חזרתי ושאלתי את נחמה ליבוביץ שתח' בשיחה טלפונית ולבקשתה שלחתי לה רשימה של כחמישים מקומות כאלה ברש""י. (פ' כי־תבוא כ""ג בתמוז תשמ""ט) ראה ""נסיון למצוא שיטה"" בסוף הספר."
		"שוב דיברתי עם נחמה ליבוביץ שתח' בנידון, אך דומה שכבר קשה לה, על כל פנים הבטיחה להיות ערה לתופעה ולהודיעני אם תמצא תשובה. (פ' דברים תשנ""ד)"
	@22כב	"אולי נושא הוויכוח בדבר המרגלים היה, אם הכניסה לארץ צריכה להתנהל על פי נס, כפי שאנו רגילים עד כאן, או על פי דרך הטבע, אלא שגם כאשר הדברים מתנהלים על פי נס, צריך השתדלות האדם, כמו בכל מעשה גאולה, וזה פירוש ""וייטב בעיני"" וגו' (פסוק כג), וזה פירוש ""ולא אביתם לעלֹת"" (פסוק כו) - על פי דרך הטבע. הוויכוח כשלעצמו לגיטימי, והפסול וראוי לעונש היה בהוצאת דיבת הארץ אל העם (במדבר יג, כו) - ""ואת כל העדה"" וגו'. (פ' דברים תשמ""ג)"
		"<b>""ותקרבון אלי כֻּלכם"".</b> כלום קרבו אל משה רבנו ע""ה כל בני ישראל בלא יוצא מן הכלל? ואם לאו, למה לשון ההפרזה? (פ' דברים תשס""ה) וראה רס""ג שכתב: ויקרבו אלי רבים מכם. וב""העמק דבר"" מבואר: לפי הפשט משמעות ""כלכם"" שבכאן, בהסכמת כולכם, ופשיטא שלא באו למשה ששים רבוא לדבר."
		"מספר הבדלים יש בין פרשיית המרגלים כפי שהיא מסופרת בפרשת שלח לאיזכורה החוזר בפרשתנו ומן הראוי לעמוד עליהם. ההבדל המרכזי הוא בשאלה מי יזם את שליחת האנשים, ה' או העם. בפרשת שלח משה פועל על פי ציווי אלהי - ""על פי ה'"". בפרשתנו, לעומת זאת משה פועל על פי בקשת העם שהוטבה בעיניו. וכך מיושבת הסתירה: לדעת רש""י (ריש פרשת שלח, על פי דברי ריש לקיש במסכת סוטה לד ע""ב) אין בדברי ה' ציווי אלא נתינת רשות: ""שלח לך - לדעתך, אני איני מצווה לך, אם תרצה - שלח"". אף הרמב""ן (שם) מסכים כי תחילה ישראל יזמו את שילוח המרגלים והדבר הוטב בעיני משה, ""אז נמלך משה בשכינה, <b>ונתן לו ה' רשות</b> ואמר לו 'שלח לך אנשים'..."". אמנם, רש""י ורמב""ן חולקים מחלוקת גדולה בכוונת ראשיתו של הסיפור: בהערכת בקשת העם, וממילא בהערכת כוונת הרשות שנתן ה'. לדעת רש""י בקשת העם מכסה על חוסר אמונה בדברי ה', ועל כן הרשות שניתנה להם היא כדי לתת להם ""מקום לטעות בדברי המרגלים למען לא יירשוה"" - בבחינת 'בדרך שעם רוצה לילך בה מוליכין אותו'. לדעת רמב""ן, לעומת זאת, היתה בקשת העם ""עצה הגונה"", וה', שנתן רשות למשה לעשות כבקשתם, אישר בכך את הגינות הבקשה ואת היותה טובה בעיני משה."
		"<b>רש""י ד""ה וישִבו אֹתנו דבר, באיזה לשון הם מדברים. ע""כ.</b> לא ידעתי, מה זה חשוב להם לדעת. (פ' דברים תשנ""ג)"
		"וראה ""שפתי חכמים"" (אות ד). (פ' דברים תשנ""ד) והרי תירוצים נוספים המובאים אצל מפרשי רש""י: (א) זהו מצרכי תכסיסי המלחמה, כדי שיבינו מה הם מתייעצים ביניהם (""צדה לדרך""). (ב) כדי שאם ימצאו אנשים בדרך, יוכלו להיעזר בהם לשם מציאת מבואות הערים. (ג) אין הכוונה ללשון גרידא, אלא לתוכן דיבורם, אם הם מפחדים ונכנעים מפניהם (""משכיל לדוד"")."
	@22כג	"<b>רש""י ד""ה וייטב בעיני הדבר, ...משל לאדם שאומר לחברו וכו'.</b> קצת קשה שהנמשל אינו דומה למשל - בעוד שבעל החמור אמור להכיר את חמורו, ועל כן יכול הקונה להסיק על טיבו מתגובותיו, אין משה רבנו ע""ה מכיר את הארץ, ומתגובתו אפשר להשיג רק על מידת אמונתו בדבר ה', אבל לא על טיבה של הארץ, שהרי גם הוא אינו מכירה. (פ' דברים תש""ן)"
		"<b>רש""י ד""ה שנים עשר אנשים איש אחד לשבט, מגיד שלא היה שבט לוי עמהם. (ספרי כא). ע""כ.</b> ראה ""שפתי חכמים"" (אות ט) המביא את קושיית רא""ם ותשובתו המדייקת בלשון הזהב של רש""י. אבל ראה רש""י (ספרי לה) למעלה (במדבר לא, ד ד""ה לכל מטות ישראל) ""לרבות שבט לוי"", ושם נאמר בהמשך (פסוק ה) ""שנים עשר אלף חלוצי צבא"", ראה מה שכתבתי שם. (פ' דברים תשמ""ז)"
		"ומכל מקום קשה לשון ""מגיד"" שברש""י (ספרי): (א) כיצד זה מגיד, שהרי מכאן אין לדעת אלא ששבט אחד לא השתתף, אך איני יודע איזה, שהרי בשל חלוקת שבט יוסף לשניים היו י""ג? (ב) לשם מה אני צריך להגדה, והרי בפרשת שלח מונה הכתוב את אנשי הצבא על פי שבטם בשמותם, וממילא ידעתי שאין שבט לוי עמהם? (פ' דברים תשנ""ה) שתי שאלות אלו ""חדא מתרצתא בחברתא"" - אכן העדרו של שבט לוי מהמרגלים אינו נלמד מפסוק זה, שהרי מקרא מפורש הוא בפרשת המרגלים (במדבר יג, א-טו), אלא כוונת רש""י היא, שעל כן ראה משה להזכיר ולהדגיש זאת כאן על־ידי ציון מספרם ""שנים עשר אנשים"", כדי להוכיחם שהצדיקים לא נשתתפו עמהם (כך ב""גור אריה"")."
	@22כד	"<b>""...וירגלו אֹתה"".</b> ודאי שאין ""אֹתה"" מוסב על ""נחל אשכל"", שהרי אז צריך לומר לשון זכר: אתו. אבל ""וירגלו אֹתה"" מוסב על ""הארץ"" המוזכרת בפסוק כב, אף על פי שהוא רחוק, ואין דרך הכתוב בכך. ונראה ש""נחל אשכל"" היה סוף מעשה הריגול, ראה למעלה (במדבר יג, כא-כד), כלומר הם נטלו את הפירות בסוף מסע הריגול וכך הגיוני לעשות, כי מדוע יטרחו בזה לאורך כל הדרך. ""וירגלו אֹתה"" משמעו אפוא - בזה סיימו את מעשה הריגול, ובדין חוזר ""אֹתה"" אל ""הארץ"" שבפסוק כב. (פ' דברים תשנ""א)"
		"<b>רש""י ד""ה וירגלו אֹתה, מלמד שהלכו בה ארבעה אומנין שתי וערב. ע""כ.</b> כלומר, ארבעה לשונות כתובים כאן: ""ויפנו"", ""ויעלו"", ""ויבאו"", ""וירגלו"". ללמד שעברו בארץ בארבע דרכים: אחת ממזרח למערב ואחת ממערב למזרח (לרוחב הארץ), אחת מדרום לצפון ואחת מצפון לדרום (לאורך הארץ). (ראה ""צדה לדרך"" ו""קיצור מזרחי""). (פ' דברים תשס""ב)"
	@22כה	"<b>רש""י ד""ה ויאמרו טובה הארץ, מי הם שאמרו טובתה? יהושע וכלב. ע""כ.</b> כלומר היינו חושבים שהאמירה ""טובה הארץ"" מיוחסת לכל המרגלים הנזכרים בתחילת הפסוק, אלא שבספר במדבר (יג, לב) למדנו כבר שהמרגלים לא דיברו בשבחה של הארץ, אלא הוציאו דיבתה רעה ואמרו שהיא ארץ אוכלת יושביה, לכן מפרש רש""י שיהושע וכלב הם אלה שאמרו ""טובה הארץ"". והנה מיד אחרי זה (בפסוק כו) באה תוכחה לעם - ""ולא אביתם לעלֹת ותמרו את פי ה' אלהיכם"". מתבקש היה שלפני התוכחה לעם משה יזכיר את דבריהם של עשרת המרגלים. אי ההזכרה של דברי המרגלים מגדילה את גנותם של בני ישראל, והדברים תמוהים, שהרי סירובם לעלות היה בשל דברי עשרת המרגלים! (פ' דברים תשמ""ז)"
		"דומה שיש כאן חסר בריש הדברים והשלמתו בסופם - ראה פסוקים כה-כו לעומת פסוק כח, ובדומה לכך להלן פסוק לו (כלב) - פסוק לח (יהושע), ולא ידעתי מה בא הכתוב לומר בזה. (פ' דברים תש""ס) לפי ""אור החיים"" הק' על אתר, המילים ""וישִׁבו אֹתנו דבר"" רומזות לדברים הרעים שאמרו עשרת המרגלים, ולא רצה משה לחזור על הדברים שלא לעורר את הדין עליהם לאחר שכבר מתו (ראה שו""ע או""ח תרו, ג). וראה ""דעת מקרא"" על אתר שכתב: את דברי שאר עשרת המרגלים אינו מספר כאן, לפי שתכלית דבריו של משה היתה להוכיחם על חטאי הכלל, שחטאו הם, ולא על חטאי המרגלים היחידים. הערת הרב איתן שנדורפי שי': לשאלת ההבדלים בין המסופר בספר במדבר (פרקים יג-יד) למסופר כאן בספר דברים (א, כב-מו) הקדישה נחמה ליבוביץ את אחד מעיוניה לספר דברים (עמ' 15), ובתוך דבריה היא נדרשת לאי איזכורם של דברי שאר עשרת המרגלים בפסוקנו, ומביאה תשובתו של הרד""צ הופמן. לדבריו, בספר במדבר תיאר משה מה גדלו חסדי הבורא הדואג לטובת עמו, שסיכויי הצלחת השליחות יהיו טובים, שמראש לא ייכשלו בבחירת אנשים שאינם מהוגנים. אך כאן בדברי התוכחה משמיט משה פרט זה, כדי לא להקל על העם ועל כל איש ואיש את נטל האחריות. אילו היה מבליט את חשיבותם של השליחים, המרגלים, מוציאי דיבת הארץ רעה, היה שם בפי העם טענה מקובלת: אם אנשים נשואי פנים מספרים לנו שהארץ אוכלת יושביה, אם הם מדברים על לבנו לא לעלות - אנו מה פשענו ומה חטאנו? בחתימת העיון (עמ' 21) מסכמת נחמה וכותבת: כללו של דבר: מה שמשה רבנו עושה כאן הוא מתן אינטרפרטאציה (פרשנות) להיסטוריה הכתובה בספר במדבר. מראה הוא לבניהם של יוצאי מצרים, בניהם של אלה אשר לא זכו להיות בין באי הארץ באשמתם הם, כי כל פרט אחראי לחטאיו של הציבור. אל יטען הפרט ויאמר: מושפע הייתי על־ידי חברי, על־ידי הממונה עלי, על־ידי מנהיגיי; הוא, הממונה, המנהיג אחראי לתקלה ולא אני שאיני אלא בורג קטן באותה מכונה גדולה הנקראת ציבור, עם, אנושות, אין טענה זאת טענה - כל פרט אחראי למעשיו. ע""כ."
	@22כו	"<b>""ולא אביתם לעלֹת"".</b> כאן תולה משה בעם ולא במרגלים, והם מואשמים רק באורח עקיף בפסוק כח - ""אחינו המסו"" וגו', והרי זה תמוה. (פ' דברים תש""ן) וראה מש""כ בפסוק הקודם."
	@22כז	"<b>רש""י ד""ה בשנאת ה' אֹתנו, ...מה דבלבך - על רחמך, מה דבלביה - עלך. ע""כ. </b>כלומר, מה שיש בלבך על חברך סבור אתה שכך יש בלבו עליך. וכאן: אתם שונאים לקב""ה ועל כן אתם אומרים שהוא שונא אתכם. (פ' דברים תשנ""ה)"
		"או - מה שבלבך, כלומר מה שאתה יודע על עצמך, אתה מייחס לחברך (לרעה!) ולהיפך (לטובה). (פ' דברים תשנ""ח)"
		"וראה ""שפתי חכמים"" (אותיות נ ו-ס). ומכל מקום איני מבין את הסיפא - ""מה דבלביה עלך"", שהרי זאת לא אוכל לדעת בבטחה, וצריך לומר כאמור למעלה. (פ' דברים תשנ""ט)"
	@22כט	"<b>רש""י ד""ה לא תערצון, לשון שבירה, כתרגומו. ודומה לו ""בערוץ נחלים לשכֹּן"" (איוב ל, ו) לשבור נחלים. ע""כ.</b> לא ידעתי מה זה לשבור נחלים, וגם לא ידעתי, מדוע לא יוכיח מיהושע (א, ט) ""אל תערֹץ ואל תֵּחת"", שם המשמע ברור משום הפועל ""תֵחת"" שלידו. (פ' דברים תשנ""ה) הערת ר' חזקי פוקס שי': אכן במקראות גדולות ""הכתר"" הנוסח הוא: בנקרת נחלים. וזה מובן יותר. והוסיף ר' רפאל בנימין פוזן שי': כתב ראב""ע: ""לא תערצון, כמו לא תפחדון"". וכן פירש בספר איוב (ל, ו) ""בַּעֲרוּץ נְחָלִים לִשְׁכֹּן - מקום שיפחד אדם לרדת אליו"", נמצא שתפס שורש ער""ץ בהוראת פחד. אולם רש""י פירש ""לא תערצון - לשון שבירה, כתרגומו. ודומה לו 'בַּעֲרוּץ נְחָלִים לִשְׁכֹּן' - לשבור נחלים"". וכן פירש ריב""ג (""שרשים"", ערץ): ""הכל (כל הוראות המילים משורש ער""ץ) - שבר ורצוץ. וממנו נגזר בַּעֲרוּץ נְחָלִים לִשְׁכֹּן, בטני הנחלים ובקיעיהם"". ונראה שלדעת אונקלוס ער""ץ ורע""ץ הם שורשים מתחלפים, לכן תרגם גם ""תִּרְעַץ אוֹיֵב"" (שמות טו, ו) ""תְּבַרַת סַנְאָה"". (מתוך ספר ""פרשגן"" - ביאור חדש לתרגום אונקלוס - בכתיבה)"
		"ובאשר לתרגומו, קשה לי, שהרי אונקלוס מתרגם ""לא תִתַּבְרוּן"", כלומר בנין קל במובן נפעל, ואילו תערצון שבכאן הוא - תִּשְׁבְּרוּ, לשון פועל, ואינו הולם כאן, לכאורה. (פ' דברים תשנ""ח) הערת פרופ' חיים כהן שי': תערצון הוא אכן פועל בבנין קל והוא פועל עומד, כלומר פועל שפעולתו אינה יוצאת אל מישהו או משהו אחר. אין הוא שונה בזה מפעלים אחרים בבנין קל וכמותו יש הרבה: ישן, הלך, קם ועוד ועוד. מבחינה זו כל הפעלים כולם, בכל הלשונות, מתחלקים לשתי הקבוצות האלה: פעלים יוצאים ופעלים עומדים (באנגלית: transitive/intransitive verb). התרגום אינו מתיימר לתרגם בנין כנגד בנין, לכן אין כאן שום קושיה ""למה אונקלוס שינה את הבניין"". כשרש""י אומר לשון שבירה הוא מתכוון לאו דווקא לפועל לשבור בבניין קל (שהוא פועל יוצא - לשבור משהו) אלא ללשון שבירה בכלל, במקרה שלנו - להישבר. לא תערצון = לא תישָּׁברו, וכתרגומו: לָא תִתַּבְרוּן."
	@22לג	"<b>רש""י ד""ה לַראֹתכם, כמו להראותכם, וכן ""לנחֹתם הדרך"" (שמות יג, כא) וכו'.</b> תמוה בעיני שאין רש""י אומר אותם הדברים כבר לתיבה ""לחנתכם"" שברישא של פסוקנו, והרי גם שם הכוונה לומר: להחנותכם. וצריך עיון. (פ' דברים תשנ""ט) וראה ""לשון חיים"" שכתב: אבל ""מקום לחנתכם"" האמור כאן הוא בנין קל משורש חנ""ה כמו 'לִחְנוֹתְכֶם' (לחנייתכם, מקום שאתם תחנו שם), אלא משום שהחי""ת שהיא האות הראשונה של השורש היא מאותיות אחה""ע הגרוניות שאין הדרך לנקדן בשו""א, לכן היא נקודה בחטף פת""ח, וכן הלמ""ד שלפניה באה בפת""ח כמשפט."
	@22לז	"<b>""גם בי"" וגו'.</b> תמהתי, מה זה שייך לכאן, הרי מדובר בחטאו של משה במי מריבה, שלושים ושמונה שנים אחר חטא המרגלים? וראה רמב""ן על אתר. לדבריו, משה רבנו אמר כך: החטא שעשו אבותיכם אצל מאורע המרגלים מנע מהם להכנס לארץ הטובה, וחוץ מזה נכשלו בחטא נוסף שמנע גם ממני להכנס לארץ. ומה שהזכיר זאת הכתוב כאן, זה כדי להזכיר יחד את עונשם של כל אלה שנגזר עליהם שלא יזכו להכנס לארץ ישראל, ולומר שהכל נגרם על־ידי עוונותיהם. טעם נוסף הוא: כדי לומר שבגלל שיהושע לא הוסת אחרי חבריו המרגלים, אלא נשאר בצדקותו ומילא אחרי ה' כמו כלב, זכה להכנס לארץ ישראל, ובגלל כשלונו של משה רבנו במי מריבה, נגזר עליו שלא יכנס לארץ ישראל, והזכות להנחיל את הארץ לדור השני, עברה ליהושע. כך ברמב""ן, אך ""אור החיים"" הק' מביא דבריו וכותב: ואין דבריו נראים, כי רואני שעדיין הוא מדבר בענין המרגלים, שכן אמר הכתוב אחר זה ""וטפכם אשר אמרתם"" וגו' עד סוף הפרשה, והוא מדבר בענין המרגלים, ולמה הפסיק בתוך הענין בשלא כענין? ומה שהליץ הרב (הרמב""ן) שרצה להזכיר יחד הנמנעים מעבור הארץ שהם היו גרמא, לזה לא ידעתי מה הנאה יש בזה. ע""כ. ""אור החיים"" הק' מתרץ באופן אחר. לדבריו, חטא המרגלים לא היה חטא נקודתי, אלא חטא שהגביר את בחינת הרע בקרב בני ישראל והשפיע לדורות. עוון המרגלים הראה שאם יכנסו לארץ ויבנו את בית המקדש בעודם בחטאם, הם עלולים לשוב להתנהגותם הרעה ולגרום לחורבן הבית הקדוש. אם כן בעוון המרגלים מנע ה' ממשה את הכניסה לארץ ישראל ומובנת תוכחתו של משה לעם באמרו ""גם בי"" וגו'. ואמנם מיתת משה נגזרה בעוון מי מריבה ולא בעוון המרגלים, אלא שאם היה משה מקדש את השם בדברו אל הסלע לפי מצוות ה', היו ישראל חוזרים לטהרתם המקורית ושבים למדרגתם קודם חטא המרגלים והיה משה מכניס את העם לארץ ישראל ובונה את בית המקדש. (פ' דברים תשמ""ח)"
		"וראה גם ב""תוכחת משה בעניני המרגלים"" שנדפס בחומש ""רב פנינים"", שם מדייק ומבחין בשם הילקוט, כי גזירת משה היתה כפולה: (א) שלא יכניס את העם לארץ ישראל כמלך; (ב) שלא יכנס לארץ ישראל לדור שם כהדיוט. הגזירה הראשונה היתה בשביל המרגלים, כי גם הוא (משה) היה הגרמא בנזקין, מחמת שהוסיף על דברי העם פרטים רבים (ראה פירושו של ר""י אברבנאל)... ובעוון מי מריבה נגזרה עליו הגזירה השניה, שלא לבוא לארץ ישראל כלל, אף כהדיוט לא. (פ' דברים תשנ""ד)"
		"<b>""...לא תבֹא שם"" - ""...הוא יבֹא שמה"" וגו'.</b> השינוי אולי לשם גיוון, אך אם אמנם אין לו סיבה אחרת, הייתי מצפה לסדר הפוך, שהרי הנכון הוא ""שמה"". (פ' דברים תשנ""ז)"
	@22לט	"<b>""...ובניכם אשר לא ידעו"" וגו'.</b> יש להשוות את המילה ""ידעו"" עם המקבילה ""וידעו את הארץ"" (במדבר יד, לא). לכאורה זו שבכאן אינה הולמת מה שכתבתי שם. (פ' דברים תשמ""ח)"
		"וקצת צריך עיון שלפי זה כל מי שלא הגיע לגיל עשרים, שייך לקטגוריה של ""לא ידעו היום טוב ורע"". (פ' דברים תשס""ג) וראה רס""ג שכתב: טוב ורע בענייני מלחמה."
	@22מ	"<b>רש""י ד""ה פנו לכם, אמרתי להעביר אתכם דרך רוחב ארץ אדום וכו'. </b>קשה לי: (א) הכיצד? והרי לא הסכימו אפילו ארבעים שנה מאוחר יותר, ולמה היו מסכימים אז? ואולי היה הדבר בהשפעת נס קריעת ים סוף. (ב) אם מעבר דרך אדום היה אפשרי אז, למה לא יהא אפשרי היום, אחרי שבאו על עונשם, והכל תלוי בהסכמתם או אי־הסכמתם (ראה רש""י להלן ב, ה)? (ג) גם קצת תמוה שההליכה מדרום לצפון נקראת בפי רש""י: רוחב. (ד) למה רש""י תולה בקלקולם של ישראל, ולא ברשעת אדום, והרי היא שגרמה? (פ' דברים תשמ""ז, תשנ""ב, תשנ""ה) על שאלות (א, ב, ד) ראה רא""ם. לדבריו, לולא החטא היה הקב""ה נותן בלב מלך אדום שיסכים להעבירם בארצו. ו""משכיל לדוד"" כתב שרק בגלל שחטאו נצטוו שלא לעבור בגבול אדום, אבל אם לא היו מקלקלים, היו יורשים כבר באותה שעה את אדום, עמון ומואב."
	@22מא	"<b>רש""י ד""ה ותהינו, לשון הננו ועלינו וכו'.</b> קצת קשה: למה אין רש""י מציין שבכך הוא חולק על אונקלוס, המתרגם - ושרֵיתוּן, כלומר ותתחילו. (פ' דברים תשנ""ח)"
		"<b>""...לעלֹת ההרה"".</b> כלומר ההר הידוע, ולא ראיתי מי יאמר איזה הר, לא כאן ולא בספר במדבר (יד, מ-מה). וכן להלן (פסוק מד) ""בהר ההוא"". ו""ההר הזה"" דלהלן (ב, ג) כמובן אינו זהה עם ההר שבכאן, שהרי פנו מכאן ונסעו ""המדברה"". יש כאן אפוא שני הרים שונים מיודעים בלא כל רמז לזהותם. (פ' דברים תשנ""ו) מהכתוב בספר במדבר (יד, מה) אנו למדים שהר המעפילים בארץ הנגב היה, במקום מושבם של העמלקים ושל עממי כנען אחרים. ולהלן (ב, ג) מדובר על ארץ אדום שסבבוה, לפי שלא נתנום לעבור בארצם."
	@22מד	"<b>""ויצא האמֹרי הישב בהר ההוא"" וגו'. </b>כלומר בו בלבד היה די לנצח את ישראל, ולא היה צריך להתחבר עם מלכים אחרים כמתואר כמה פעמים בספר יהושע. הרי לך גודל העונש. (פ' דברים תשנ""ו)"
		"<b>רש""י ד""ה כאשר תעשינה הדבֹרים, מה הדבורה הזאת כשהיא מכה את האדם, מיד מתה, אף הם כשהיו נוגעים בכם, מיד מתים. ע""כ.</b> קשה לי: מהכתוב נשמע כאילו הדגש הוא על חומרת העונש והמכה הניצחת שפקדה את ישראל בעוונם, והנה לפי רש""י אלו שנחלו מכה ניצחת הם בני האמורי הרודפים ולא ישראל. (פ' דברים תש""ן)"
		"ואכן מבאר חזקוני על אתר: אף על פי שהם חלשים, שתמיד כשהיו נוגעים בכם מיד מתים, אף על פי כן הכו אתכם בשעיר עד חרמה. (פ' דברים תשנ""ה) וראה ""צדה לדרך"". לדבריו, גם זה מן התוכחה, ראו את אהבתו לכם, שאף בשעת העונש והכעס היה נוקם את נקמתכם, ואיך הייתם רוגנים עליו."
	@22מה	"<b>""ותשֻבו ותבכו לפני ה'"" וגו'. </b>ראה רמב""ן על אתר המדגיש שהיה זה בכי של תשובה. וקצת קשה: מנין לו זה, שמא פשוט בכו על האבדות שסבלו בקרב זה? וראה ""אור החיים"" הק' על אתר המוכיח שאכן כדברי רמב""ן, והראיה ממה שנאמר ""לפני ה'"" וממה שמסופר לאחר מכן: ""ולא שמע ה' בקלכם ולא האזין אליכם"", הרי שבקשו ממנו משהו, ומן הסתם ביקשו שיקבל את תשובתם ויבטל את הגזירה. (פ' דברים תשנ""א)"
		"<b>רש""י ד""ה ולא שמע ה' בקֹלכם, כביכול עשיתם מדת רחמיו כאילו אכזרי. ע""כ.</b> לא ידעתי מה כאן מידת רחמיו, וגם לא ידעתי, במה עשו לאכזרי. ודברי ""שפתי חכמים"" (אות ג) אינם נראים כעונים על הנ""ל. (פ' דברים תשס""ג) וראה ""לפשוטו של רש""י"" שביאר: פעמיים כתוב ""ה'"" בפסוקנו, ""ותבכו לפני ה' ולא שמע ה'"", שכך אמר להם משה: ה', שהוא מידת רחמים (השווה רש""י בראשית ח, א ד""ה ויזכר אלהים), גם הוא כביכול התאכזר ולא שמע אליכם."
	@22מו	"<b>""...כימים אשר ישבתם"".</b> לא ידעתי מה בא לומר. והנה לפי רש""י דיבור זה מכוון לזמן ישיבת בני ישראל בשאר המסעות, כלומר הם ישבו בחורב כימים ששהו בכל המקומות האחרים, הווי אומר תשע עשרה שנה. ואם כדברי רשב""ם: ""כמו שאתם יודעים"", הרי זה מיותר. ודברי ראב""ע כאן לא הבינותי. (פ' דברים תשס""ב) שיטת ראב""ע מבוארת על־ידי ר' אשר וייזר (מהדורת ""מוסד הרב קוק""). לדבריו (בהערה 93), בשעת ריגול הארץ ישבו בני ישראל בקדש במשך ארבעים יום וחיכו לתשובת המרגלים. כנגד ארבעים יום אלו ישבו שם ארבעים שנה, יום לשנה."
		"<b>רש""י ד""ה ותשבו בקדש וגו', י""ט שנה... וי""ט שנה הולכים ומטורפים וכו'.</b> אך השווה דברי רש""י לספר במדבר (לג, א), שם הוא משתדל להראות שטלטולם במדבר רק מעט היה. (פ' דברים תשמ""ז)"
		"וראה מה שכתבתי שם (במדבר לג, א). (פ' דברים תשמ""ח)"
		"גם קשה לשונו ""כימים אשר ישבתם בשאר המסעות"" ואחר אומר ""וי""ט שנה הולכים ומטורפים"". צריך לברר מה נעשה בשנתיים הנוספות. (פ' דברים תשנ""ד) וראה ""גור אריה"". לדבריו, המנין עולה רק על שנות הגזירה, ומונה שלושים ושמונה שנים מצומצמות מתשעה באב שנה שניה, שאז נגזרה הגזירה, עד תשעה באב בשנת הארבעים, שאז מתו כל אנשי המלחמה והיו ראויים כבר לעבור את נחל זרד (ראה להלן ב, יג-טו)."
@11ב	@22א	"מעניין שאין משה רבנו ע""ה מזכיר את עניין הפיכת קללת בלעם לברכה. (פ' דברים תשנ""ז)"
		"<b>רש""י ד""ה ונפן ונסע המדברה, ...והלכו אצל דרומו (של הר שעיר) מן המערב למזרח דרך ים סוף, דרך יציאתן ממצרים וכו'.</b> לא ידעתי פירוש המילים ""דרך ים סוף"", שהרי בוודאי לא עברוהו פעמים נוספות על העבירה בקריעת ים סוף. (פ' דברים תשנ""ז) וכך מבואר ב""לפשוטו של רש""י"": הקושי בפסוקנו: בני ישראל עברו את ים סוף לפני בואם לקדש, ולמה נאמר ""ונסע המדברה דרך ים סוף""? והרי לא באו שנית לים סוף? מבאר רש""י ""ונפן וגו'"": במקום לנסוע מדרום לצפון ולהכנס דרך אדום (הר שעיר) לכנען, פנינו מקדש מזרחה, כשם שהלכנו ממערב למזרח בעת שיצאנו ממצרים ועברנו את ים סוף. ""דרך ים סוף"" במשמעות: ממערב למזרח."
		"<b>""...כאשר דבר ה' אלי"" וגו'.</b> למעלה (א, מ) ""פנו לכם וסעו המדברה דרך ים סוף"", וראה במדבר יד, כה. כן ר' אהרן מירסקי ז""ל ב""דעת מקרא"". (פ' דברים תשס""א)"
	@22ד	"השווה תיאור יחסו של אדום אל בני ישראל שבפי משה כאן אל התיאור שלמעלה, בשעת מעשה (במדבר כ, יד-כא). בבמדבר מתקבל הרושם שהיה מתח רב בין ישראל לאדום כשביקשו ישראל לעבור בגבול אדום, ושאכן בני ישראל לא עברו בגבול אדום. בפרקנו, לעומת זאת, מתקבל הרושם שאדום שיתפו פעולה עם ישראל ומכרו להם אוכל, ויש להניח שגם נתנו להם רשות לעבור בגבולם. והדברים תמוהים. (פ' ואתחנן תשנ""ז) רשב""ם פותר את הבעיה בטענה שהאדומים המתוארים בספר במדבר אינם זהים עם ""בני עשו היושבים בשעיר"" המתוארים בפרקנו. האדומים המתוארים בספר במדבר אכן יצאו לקראת ישראל בעם כבד וביד חזקה ולא הניחו להם לעבור בגבולם; אולם בני עשו היושבים בשעיר, המתוארים בפרקנו, נתנו לבני ישראל לעבור בגבולם ומכרו להם לחם ומים. לפי רש""י (להלן פסוק ט), לעומת זאת, האדומים המתוארים בספר במדבר ובני עשו המתוארים בפרקנו הם אותו עם. לדבריו, בני ישראל אכן קנו לחם ומים מהאדומים, אבל לא נכנסו לתוך גבולם."
		"וראה מה שכתבתי למעלה (א, ז) ולהלן (פסוקים כח-כט) ו""שפתי חכמים"" לפסוק כט (אות ו). (פ' דברים תשנ""ו)"
		"גם צריך לברר משמע הציווי (?) לקנות מהם אוכל ומים. מה נשתנה שעכשיו צריכים לאלה, לעומת המצב הקודם? רק כדי להפגין עושר, כדברי רש""י לפסוק ז? (פ' דברים תשנ""ד) אכן לפי רמב""ן אין כאן ציווי, אלא הדרכה: אם תתאוו לאכול מפירות ארצם, לא תקחו מהם רק בכסף מלא לרצונם. ע""כ. ולפי רבנו בחיי יש לקרוא את דבר ה' בלשון תמיה: וכי צריכין אתם לקנות אוכל ומים מאתם, והלא אינכם חסרים כלום! ע""כ. אבל הנצי""ב כתב: ובא בלשון ציווי, שיקנו אוכל בכסף, אם כדי להראות עשרם כפירוש רש""י בסמוך, או יותר נוח לומר כדי לההנות את המקום שעוברים ישראל שם, וכמו שעשה יעקב אבינו (ראה בראשית לג, יח). ע""כ."
		"<b>רש""י ד""ה ונשמרתם מאד, ומהו השמירה? אל תתגרו בם. ע""כ.</b> עצם הצירוף הוא קשה - אם ייראו מכם, מה טיבה של שמירה זו? ואולי הכוונה לומר שדווקא מפני שייראו הגויים, על ישראל להישמר מלהתגרות, כי אין לך דבר המזמין התגרות בזולת מראיית פחדיו, הגורמת הרגשת עליונות והתנשאות ויהירות. (פ' דברים תשמ""ד) ולפי המלבי""ם, כיון שיפחדו מהם ויראה להם שיוכלו לכבשם בנקל, הזהירם שבאותו זמן לא יינתנו בידם."
	@22ה	"<b>רש""י ד""ה ירשה לעשו, מאברהם... לבני לוט, בשכר שהלך אתו וכו'. </b>כלומר עשו ירש על פי דיני ירושה, ואילו לוט - בשל זכותו, ואין זה עסק משפחתי. (פ' דברים תש""ס)"
	@22ו	"<b>רש""י ד""ה תכרו, ...שכן בכרכי הים קורין למכירה כירה. ע""כ.</b> אף פעם לא הבינותי דבריו אלה של רש""י - באלו כרכים ובאיזה ים? ואם אמנם כן, מה זה שייך ללשון הקודש? וכלום זה שייך למקורות הלועזים שרש""י משתמש בהם לעיתים? (פ' דברים תשמ""ח)"
		"יתר על כן, הרי הביא פסוק מן התורה (בראשית נ, ה) שלפיו כר""ה פירושו קנ""ה, ומה צריך לשון כרכי הים? (פ' דברים תשנ""ו) וראה מש""כ להלן (ו, ח רש""י ד""ה והיו) בשם ""דבק טוב""."
	@22ז	"<b>רש""י ד""ה כי ה' אלהיך ברכך, לפיכך לא תכפו את טובתו להראות כאילו אתם עניים, אלא הראו עצמכם עשירים. ע""כ.</b> השווה דברי הגמרא (תענית י ע""ב) שרש""י מביאם בבראשית (מב, א ד""ה למה תתראו) ""למה תראו עצמכם... כאילו אתם שבעים"" וכו'. דומה שגם בעניין זה אין הלכה חתוכה, אלא הכל לפי המצב. (פ' דברים תשמ""ז)"
		"וצריך להבהיר לשון ""תכפו"". (פ' דברים תשנ""ה) וראה ""ספר הזכרון"" (להלן כו, ג). לדבריו, ""לא תכפו"" משמעותו לא תכסו, מלשון 'כופה את הכלי', שהופך פניו כלפי מטה. המכחיש ומעלים את הטובה כאילו כופה פניה למטה."
	@22ח	"<b>""...מאת אחינו בני עשו"" וגו'.</b> לא ידעתי מהם סימני האחווה שבכאן, וזה שלמעלה (פסוק ד) כתוב ""אתם עֹברים בגבול אחיכם בני עשו"", שם זה מובן יותר, שהרי בא כדי לנמק את היחס המיוחד מצד ישראל אליהם. (פ' דברים תשנ""ה) וראה ""אור החיים"" הק' שכתב: קראם ""אחינו"" לפי שנהגו עִם ישראל באחווה, שמכרו להם לחם ומים ומזון וכו'."
	@22ט	"<b>רש""י ד""ה ואל תתגר בם (מלחמה) וגו', לא אסר להם על מואב אלא מלחמה... אבל בבני עמון (פסוק יט) נאמר ""ואל תתגר בם"", שום גירוי וכו'.</b> קצת קשה שאין רש""י מסביר לשון ""אל תתגרו בם"" (פסוק ה) שלגבי בני עשו, שהוא, כמשתמע מכאן, גם הוא איסור גמור מוחלט, והוא לכאורה משום קירבת־המשפחה היתרה - ""אחיכם בני עשו"" (פסוק ד). (פ' דברים תשמ""ח)"
		"<b>שם. ...בשכר צניעות אמם וכו'.</b> דברי רש""י הם על פי הגמרא (בבא קמא לח ע""ב). מואב ועמון שני בני לוט מבנותיו, הבכירה קראה לבנה 'מואב', פרסמה מעשיה שהוא 'מאב', והצעירה הסתירה וקראה לבנה 'בן עמי' (בראשית יט, ל-לח), ומאז עברו מאות שנים ועדיין זכות בת לוט הצעירה עומדת לה, ללמדנו חשיבותה של לשון נקיה. (פ' דברים תשנ""ז)"
		"<b>רש""י ד""ה ער, שם המדינה. ע""כ.</b> לא הובהר מנין שם זה, שהרי המדינות נקראו עמון ומואב, ולמעלה (ב, ה ד""ה ירשה לעשו) מזהה רש""י את עמון ומואב עם הקני והקניזי. ולכאורה היה צריך לפרש תיבת ""מדינה"" בעיר, אך גם זה לא יבהיר את העניין. ודברי ""שפתי חכמים"" (אות ק) אינם נראים. (פ' דברים תשמ""ז)"
		"וראה להלן (פסוק כט) ""והמואבים היֹשבים בער"". ולמה יזכיר הכתוב רק עיר אחת? (פ' דברים תשנ""ד) וכך מבואר ב""רש""י כפשוטו"": ער הוא שם המדינה - עיר חשובה יש במואב ושמה 'עָר', וכינה הכתוב את ארץ מואב כולה על שם אותה העיר (כן דרך הכתובים, לפעמים ליתן כינוי לארץ על שם עיר הבירה, המלכות והמטרופולין שבה, כגון: ""על שלשה פשעי דמשק"" - עמוס א, ג - כינוי לארם על שם בירתה דמשק)."
		"ומעניין לציין שאונקלוס מתרגם גם כאן וגם להלן (פסוק כט) ""ער"" - לְחָיַית. ועדיין איני יודע, אימתי מתרגם שם גיאוגרפי ומתי לא. (פ' דברים תשנ""ד) וראה דברי ר' רפאל בנימין פוזן שי' המובאים בארוכה בספר שמות (טו, כב)."
	@22י	"<b>""...עם גדול ורב וָרם"" וגו'. </b>לא ידעתי ביאור לו""ו הקמוצה. (פ' דברים תשס""ד) הערת ר' חזקי פוקס שי': כשישנה רשימה של דברים, ו""ו־החיבור שלפני המילה האחרונה מנוקדת על פי רוב בקמץ. ויעויין ב""מנחת ש""י"" שכתב סימן (שניכר מלשונו שהוא העתק מהמסורה): בכל התורה 'וָרם' מנוקד בקמץ חוץ ממקום אחד (דברים ח, יד), ובכל הנ""ך 'וְרם' מנוקד בשווא חוץ ממקום אחד (ישעיה ב, יב)."
	@22יא	"<b>""והמֹאבים יקראו להם אֵמים... והעמֹנים יקראו להם זמזֻמים"".</b> לא ידעתי למאי נפקא מינה מה שם נתנו לעמים הללו. ודברי רש""י בד""ה אמים - ""על שם שאימתם מוטלת על הבריות"" תמוהים, כלום דיברו לשון הקודש? (פ' דברים תשס""ה) הערת הרב איתן שנדורפי שי': נראה שכוונתו של רש""י בפירושו על אתר היא, שלמרות שאותם אנשים שישבו לפנים במואב נקראו ""רפאים"", על שם שכל הרואה אותם ידיו מתרפות, וכן נקראו ""אמים"", על שם שאימתם מוטלת על הבריות, וקשה היה לנצחם בדרך הטבע, אף על פי כן נתן אותם ה' ביד המואבים."
	@22יב	"<b>""...כאשר עשה ישראל לארץ ירֻשתו אשר נתן ה' להם"".</b> קשה לי: הרי על מלחמת סיחון ועוג ידובר על־ידי משה רק להלן (ב, כד - ג, יב)? וצריך לומר שלמשה רבנו ע""ה עניין ירושת הארץ היה כבר עובדה מוגמרת, שהרי ה' הבטיח, ועל כן הוא כולל את כיבוש הארץ בתיאור התופעה ההיסטורית של כיבושי ארצות על פי ה' בלשון עבר. (פ' דברים תשמ""ג)"
		"וראה ר""ע ספורנו שכתב: כאשר עשה ישראל - בעת כתיבת (י""ג: נתינת) התורה. (פ' דברים תש""ן)"
	@22טז	"<b>רש""י ד""ה ויהי כאשר תמו וגו' וידבר ה' אלי וגו'.</b> רש""י מצרף כאן זה אל זה שני פסוקים חרף הסתומה שביניהם, ואכן סתומה תמוהה היא זו, שכן משאירה את פסוק טז קטוע. (פ' דברים תשמ""ז)"
		"<b>שם. ...עד כאן לא נאמר בפרשה זו 'וידבר' אלא ""ויאמר"" וכו'.</b> דומה שנוסח דברי רש""י כאן טעון בדיקה יתרה. וראה ""שפתי חכמים"" (אות א) באשר להבדל בין ""וידבר"" סתם ל""וידבר... אלי"", וגם עניין זה טעון בדיקה שיטתית. במקרים כאלה, בהם ישנה סטיה קלה, נהג הרב שמואל ברום זצ""ל, רבה של לוצרן שבמרכז שווייץ, לומר, שהתורה איננה מן הצבא הפרוסי הנודע בסידורו המופתי. (פ' דברים תשמ""ח)"
		"ועתה נראה לי הנוסח פשוט: מאז פרשת המרגלים ועד כאן, ממש עד לפסוק זה, לא נאמר ""וידבר"" וכו'. (פ' דברים תשנ""ד)"
		"ומסתבר שדברי רש""י מוסבים על לשונות ""ויאמר"" שלמעלה (א, מב; ב, ב, ט). ואם כן הוא, קצת קשה, שהרי אלה דברי משה רבנו ע""ה הם, ולא בהכרח הם מבטאים את תגובתו יתברך. (פ' דברים תשנ""ח)"
		"ולעניין ""ויאמר"" ראה רש""י למעלה (שמות יט, ג), שדווקא הוא המתאים לפניה אל נשים. (פ' דברים תש""ס)"
	@22כ	"<b>רש""י ד""ה ארץ רפאים תחשב, ...אבל לא זו היא שנתתי לאברהם. ע""כ.</b> וכך, אף על פי שמדובר בארץ עמון, שעליה אמר רש""י למעלה (ב, ה ד""ה ירשה לעשו) ""...עשר עממין נתתי לו, שבעה לכם, וקיני וקניזי וקדמוני - הן עמון ומואב ושעיר - אחת מהם לעשו והשתים לבני לוט"" וכו'. וצריך עיון. (פ' דברים תשמ""ז) וראה רש""י (חולין ס ע""ב ד""ה ליתו) שכתב: לפי שנאמר לאברהם אבינו בין הבתרים ""לזרעך נתתי"" וגו' וקחשיב ""ואת הרפאים"", וכשיצאו ממצרים ועברו דרך הר שעיר ועמון ומואב שנקראו כבר ""ארץ רפאים"" היה עולה על דעתם להתגרות בהם, כסבורים זו היא שניתנה לאברהם, ומנעם הקב""ה ואמר להם ארץ רפאים ודאי נחשבת שהרפאים ישבו בה מקדם, אבל לא זו היא שנתתי לאברהם, אלא לאלו נתתיה, שגרשום משם וישבו תחתיהם בשכר אברהם, שיצאו בני עשו הימנו, ולוט היה קרוב לאברהם וכו'."
	@22כג	"<b>""והעוים היֹשבים"" וגו'.</b> פסוק זה מדבר בחבל ארץ שלחוף הים, ולכאורה אין מקומו כאן, שהרי כאן מדובר בעבר הירדן המזרחי, וזה במערבו. ודומה שהוא בא להדגים - כמו שעיר - את העקרון ""עמון ומואב טיהרו בסיחון"" (חולין ס ע""ב), וכדברי רש""י לסוף הפסוק ""...ועכשיו אתם מותרים לקחתה מידם"". (פ' דברים תשמ""ה)"
		"<b>רש""י ד""ה והעוים היֹשבים בחצרים וגו'.</b> דווקא משום שכאן רש""י מסביר את הצורך בכתיבת פסוק זה שעיקרו - ""עמון ומואב טיהרו בסיחון"" (חולין ס ע""ב) - קשה, לשם מה באים הפסוקים (י-יב; כ-כא; ובפרק ג, ט, יא, יג). (פ' דברים תשנ""ד)"
		"<b>שם. ...מפני השבועה שנשבע אברהם לאבימלך (בראשית כא, כג-לב), לא יכלו ישראל להוציא ארצם מידם וכו'.</b> תמיהני, הרי הברית ההיא לשלושה דורות בלבד נכרתה, וכדברי אבימלך שם (בראשית כא, כג) ""אם תשקֹר לי ולניני ולנכדי"", וכבר עברו אלה מן העולם. (פ' דברים תשמ""ו)"
		"ודומה שהשמדתו של עם אשר נכבשה ארצו - מן הנורמות המקובלות בימי קדם היתה, וכך יוצא מן הפרשה כולה. (פ' דברים תש""ן)"
		"אכן בבראשית (שם) משמע שמדובר בברית שתארוך שלושה דורות, אבל מדברי רש""י כאן משמע, שראה בברית ההיא ברית עולם. ומסתבר שסמך על דברי הגמרא (סוטה ט ע""ב - י ע""א) בשם רבי חמא ב""ר חנינא, שבימי שמשון הוחלה שבועתו של אבימלך, מפני שהפלישתים פרצו הגדר תחילה. עם זאת תמוה שאין רש""י נוגע בעניין זה שם כלל ועיקר. (פ' דברים תש""ס) הערת הרב איתן שנדורפי שי': אכן השבועה היתה רק לשלושה דורות, אלא שנכדו של אבימלך האריך ימים, וחי עד ימי דוד! (ראה ""הדר העולם"" עמ' 128 ובמקורות שם)."
		"ורק עתה שמתי לב שרש""י מדבר בשישה (ולא בחמישה) סרני פלשתים, ואכן בדפו""ר אינו מזכיר את האשדודי, והרי הם חמישה. אך מיהושע (יג, ג) משמע שסרני פלשתים אכן ששה היו, דהיינו גם האשדודי המנוי שם, ולפי זה העוים הם ""תוספת"" לסרני הפלשתים. וראה שם רש""י ורד""ק באשר למספר ""חמשת"". לדבריהם, החשובים שבהם היו חמישה. (פ' דברים תשנ""ו)"
	@22כה	"<b>""...ורגזו וחלו מפניך"".</b> קצת תמוה שאין רש""י מוכיח מכאן משמע דברי יוסף ""אל תרגזו בדרך"" (בראשית מה, כד) ומביא שלושה פירושים כשאפילו מה שהוא קורא פשוטו של מקרא אינו כזה. וראה מה שכתבתי שם. (פ' דברים תשנ""ה)"
	@22כו	"<b>רש""י ד""ה ממדבר קדמות, אף על פי שלא צוני המקום... כשבא הקב""ה ליתנה לישראל, חזר אותה על עשו וישמעאל וכו'.</b> הלשון קשה. ובדפו""ר הוא ברור יותר: ...מן התורה שקדמה לעולם וניתנה במדבר, שכשבא הקב""ה ליתנה, חזר ליתן אותה על עשו וישמעאל וכו'. (פ' דברים תשמ""ח)"
	@22כח	"<b>""אֹכל בכסף תשבִּרני"" וגו'.</b> לכאורה צריך לומר שהמן ירד רק במקומות בלתי מיושבים, שאם לא כן מדוע הוצרכו לשבור אוכל בכסף. וזה קשה, שהרי המן ירד להם עד שבאו לארץ ישראל (יהושע ה, יב), והרי כבר מכאן ואילך התהלכו כל הזמן בארץ נושבת, וצריך עיון. (פ' דברים תשמ""ח)"
		"וכמובן שיש לשאול כן כבר קודם, גבי מואב, וכבר בספר במדבר. ותשובה דומה לנאמר למעלה מצאתי בדברי רשב""ם (למעלה ב, ז), וכה דבריו: כשאין מקום לקנות מזונות, סיפק צרכך בלא כסף ובלא מחיר, ובמקום שמצאת ליקח, הספיק לך לקנות. ע""כ. (פ' דברים תשמ""ח) וראה מה שכתבתי למעלה (ד, ו-ח)."
	@22כט	"<b>""כאשר עשו לי... והמואבים היֹשבים בער"" וגו'.</b> לפי רש""י על אתר אין הכוונה שבני עשו היושבים בשעיר והמואבים היושבים בער נתנו לבני ישראל לעבור בארצם, שהרי בני עשו לא נתנו להם רשות לעבור (ראה במדבר כ, יח) וכן המואבים (ראה שופטים יא, יז), אלא הכוונה שבני עשו והמואבים מכרו לנו מזון בהיותנו סמוכים לגבולם, הגם שלא עברנו בארצם. ועדיין קשה לי, שכן להלן (כג, ד-ה) נאמר: ""לא יבא עמוני ומואבי בקהל ה'... על דבר אשר לא קִדמו אתכם בלחם ובמים בדרך בצאתכם ממצרים ואשר שכר עליך את בלעם בן בעור מפתור ארם נהרים לקללך"". הרי שהמואבים לא סיפקו מים ומזון. ושמא ""המואבים היֹשבים בער"" הם ענף אחר של הממלכה הזאת ורק היושבים בער הביאו לבני ישראל מזון, מכל מקום נאסרו כולם לבא בקהל ה' כי נאסרו כולם בעוון רובם. (פ' בלק תשס""ה) וכן ברשב""ם וחזקוני על אתר."
		"ועתה קשה לי, שכל עניין הבקשה לעבור במואב אינו מוזכר בספר במדבר, ולשם השוואה - דומה שבספר דברים לא מוזכר עניין קריעת ים סוף. היה צריך להשוות את שני הספרים מן הבחינה הזאת. אולי לכשירחיב, אי""ה. (פ' בלק תשס""ה)"
		"<b>רש""י ד""ה כאשר עשו לי בני עשו, ...אלא לעניין מכר אוכל ומים. ע""כ. </b>לא ידעתי, מניין לו לרש""י שבני עשו, כלומר אדום, אכן כן מכרו. (פ' דברים תשנ""ד)"
		"וראה חזקוני המבחין בין מתן רשות לעבור ולבין מכירת אוכל ומים, משווה פסוקים (כז-כח) לאמור בספר במדבר (כ, כא ואילך), ומכריע: ""ומסברא יש לנו לומר שבני עשו מכרו להם אוכל ומים"". (תשנ""ה)"
		"וראה ""שפתי חכמים"" (אות ו) המביא דברי רא""ם המבחין בין ""קדמו"" ולבין השבירו, כלומר קדמו שאצל מואב בלא כסף במשמע. וגם מביא דברי ""מנחת יהודה"" המבחין בין עמון ובין מואב באשר לסיבת ביאתם לקהל ישראל - עמון על אשר לא קדמו, ומואב על ששכר את בלעם. (פ' דברים תשנ""ו)"
		"וראה גם רשב""ם כאן ולמעלה (פסוק ד) המבחין בין בני עשו שישבו בשעיר ולבין אדום שיצאו בחרב כנגד בני ישראל. (פ' דברים תשנ""ז)"
	@22לא	"<b>""...הַחִלֹּתִי תת"" וגו'.</b> כאן מפורש שכיבוש זה היה מתוכנן בידי ההשגחה, ואילו למעלה (במדבר כא, כא) נראה כמו תוצאה של משא ומתן בלתי מוצלח, והרי לך דוגמה מובהקת של ""סיבתיות כפולה"", ואין כאן משום סתירה ח""ו. (פ' דברים תש""ס)"
		"<b>רש""י ד""ה החלתי תת לפניך, כפה שר של אמוריים של מעלה תחת רגליו של משה והדריכו על צוארו. ע""כ.</b> לא ידעתי איזה קושי בא תיאור ציורי זה לפתור. (פ' דברים תשמ""ז)"
		"ולכאורה העניין הוא בביאורה המילולי של המילה ""לפניך"". (פ' דברים תש""ן) ולפי ספר ""שערי אהרן"" הקושי הוא: למה נאמר ""החלותי"", הרי עדיין לא התחיל? לכן מבאר רש""י שה' נתן למשה רבנו להכניע מלאך בשמים הממונה על האמוריים, ונחשב הדבר כהתחלת נפילתם."
	@22לג	"<b>רש""י ד""ה ואת בנו (קרי־בניו), ""בנו"" כתיב, שהיה לו בן גבור כמותו. ע""כ. </b>עדיין לא אדע אימתי נדרש רש""י לביאור קרי וכתיב ואימתי לא, וכבר עוררתי לזה בספר בראשית (ח, יז). (פ' דברים תשנ""ג)"
	@22לד	"<b>""בעת ההִוא"".</b> באשר לביטוי זה, המופיע כאן בפעם הרביעית בספרנו, ועוד פעמים רבות בפרק הבא (בפסוקים ד, ח, יב, יח, כא, כג), ראה מה שכתבתי למעלה (א, ט). (פ' ואתחנן תשס""ה)"
		"<b>""...ונחרם את כל עיר </b>(של סיחון)<b>"" וגו'.</b> לא ידעתי יסוד החרמה זו. מי ציוה עליה? והרי למעלה (בפסוק לא) נאמר רק ""החל רש לרשת את ארצו"". אבל ראה רמב""ן על אתר. לדבריו, החרמת העיר (החרבתה והשמדת יושביה) נוגעת רק לבני האמורי שהיו בסיחון והציווי על כך מופיע להלן (כ, טז): ""לא תחיה כל נשמה"". ושם (בפסוק יז) נאמר: ""כי החרם תחרימם"". אך לפי זה קשה לי, למה כבשו את סיחון ועוג רק בדיעבד - לפי דרישת שניים וחצי השבטים - ולא לכתחילה, שהרי אמורים־חייבים לרשת ולהחרים לאו דווקא במערב הירדן (ראה רמב""ן לדברים כא, כא; ""אור החיים"" הק' להלן ג, יג ומאמרו של הרב משה צבי נריה ""עבר הירדן - נחלה לישראל"" בספרו ""צניף מלוכה"" עמ' 233). (פ' דברים תשנ""ז) הערת הרב איתן שנדורפי שי': אכן, הכיבוש לא היה בגלל דרישת שנים וחצי השבטים, אלא קודם לכן. בקשת שנים וחצי השבטים באה רק אחרי הכיבוש, הם בקשו להתיישב במה שכבר כבשו."
		"<b>רש""י ד""ה מתם, אנשים. בביזת סיחון נאמר ""בזזנו לנו"", לשון ביזה... וכשבאו לביזת עוג, כבר היו שבעים ומלאים והיתה בזויה בעיניהם... לכך נאמר (ג, ז) ""בזונו לנו"", לשון ביזיון וכו'.</b> כל זה יפה, אך היה צריך להיכתב או בפסוק הבא (פסוק לה), או להלן (ג, ז), ולא כאן. (פ' דברים תשמ""ח) הערת ר' חזקי פוקס שי': במקראות גדולות ""הכתר"" אכן נכתבו הדברים בפסוק לה."
		"ובדפו""ר כל זה איננו (החל מ""ביזת סיחון""). (פ' דברים תשנ""ו)"
@11ג	@22א	"<b>רש""י ד""ה ונפן ונעל, כל צד צפון הוא עלייה. ע""כ.</b> מסתבר שאכן כן הוא בעבר הירדן המזרחי, שהקרקע משופעת ועולה כלפי צפון. (פ' דברים תשנ""ח)"
	@22ב	"<b>רש""י ד""ה אל תירא אֹתו, ובסיחון לא הוצרך לומר ""אל תירא אֹתו""... שלא תעמוד לו זכות ששימש לאברהם, שנאמר ""ויבא הפליט"" וגו' (בראשית יד, יג). ע""כ.</b> עוד כנער לא הבינותי, למה אפשר לפחד מפני זקן כזה בן הרבה מאות שנים. ואולי צריך לומר שכפליט מדורו של נח ועוד מלפני כן היה בן סטרוקטורה (בעל מבנה גוף) כמו בני הדורות ההם שהאריכו ימים ביותר, ומן הסתם היו במלוא כוחם גם כשהגיעו לגיל גבוה. ואולי, אדרבה, זקנותו הביאה את רש""י להזדקק לדברי חז""ל, לפיהם חששו של משה רבנו היה מכוח הזכות שהיתה לו לעוג ולא מפני גבורתו. (פ' דברים תשנ""א) וראה רמב""ן לספר במדבר (כא, לד) שכתב: אל תירא אותו - כי היה משה ירא שמא תעמוד לו זכותו של אברהם, שנאמר בו: ""ויבֹא הפליט ויגד לאברם העברי"" (בראשית יד, יג), והוא עוג שפלט מן הרפאים שהכו אמרפל וחבריו בעשתרות קרנים, לשון רש""י מדברי רבותינו (במדבר רבה יט, לב). נתעוררו גם בזה, מדעתם שלא יירא משה רבינו מזרוע בשר, כי עמו ה' אלהינו, וכל הגוים כאין נגדו, מאפס ותוהו נחשבו לו (על פי ישעיה מ, יז), והוא המזהיר את ישראל: ""אל תיראו ואל תערצו מפניהם"" (דברים לא, ו)! והוא המאשים אותם ביראתם, כענין שנאמר במרגלים: ""ואומר אלֵכם לא תערצון ולא תיראון מהם, ה' אלהיכם... הוא ילחם לכם"" (דברים א, כט-ל)! אבל נתיירא משה מפני הזכות שידע לו. ע""כ. הסבר אחר כתבה נחמה ליבוביץ בספרה ""עיונים בספר במדבר"" (עמ' 276): ""דוק ותראה שלא נאמר כאן: 'אל תירא <b>מפניו</b>', כאשר יאמר הכהן אל העם בצאתו למלחמת מצוה על אויביהם: 'אל תיראו, ואל תחפזו ואל תערצו מפניהם' (דברים כ, ג), אלא נאמר כאן: 'אל תירא אֹתו', וכבר לימדונו מפרשינו (מלבי""ם בהקדמתו לספר ויקרא, סימן תקטז; מלבי""ם ויקרא יט, ד) מה ביניהם. כל מקום שנאמר: 'ירא מ...' או 'ירא מפני', היראה היא גופנית, מפני כח אגרופיו, ויכולת הכאה והשמדה שבידי האויב. אך כל מקום שנאמר 'ירא את' אינו אלא יראת הרוממות, יראה הנאמרת כלפי שמים (""את ה' אלהיך תירא"") וכלפי הורים אשר הקיש הכתוב מוראם למורא שמים (""איש אמו ואביו תיראו""), ונאמר בין איש לרעהו כאשר מעריך ומכבד הירא את היראוי. ולזה נתכוון רש""י (כא, לד) באומרו על פי חז""ל (תנחומא חקת כה) שהיה משה ירא להילחם, שמא תעמוד לו (-לעוג) זכותו של אברהם"". ע""כ. (הראני הרב איתן שנדורפי שי')."
		"גם קשים דברי רש""י שמתיירא היה משה שלא תעמוד לו זכות ששימש לאברהם וכו', הרי שם מבאר רש""י (בראשית יד, יג) ""ומתכוין שיהרג אברם וישא את שרה"". כלום זכות גדולה כל כך היא זו שצריך לירא אותו? (פ' דברים תשס""ד) לשאלה זו נדרש חזקוני (במדבר כא, לד) וכתב: יש לומר, ואפילו הכי זכות הוא לו, דהכי אמרינן במסכת הוריות (י ע""ב): ""אמר רב יהודה אמר רב: לעולם יעסוק אדם בתורה ובמצוות אפילו שלא לשמה, שהרי בזכות מ""ב קרבנות שהקריב בלק מלך מואב, זכה ויצתה ממנו רות בתו של עגלון"" וכו'. וה""כלי יקר"" שם כתב: ומה שמקשים כאן איך היה ירא מזכות זה, אדרבא, הרי באותו זמן היה חוטא ורב מרי, כי כוונתו היה כדי שיהרג אברהם וישא הוא את שרה כמו שפירש רש""י שם (בראשית יד, יג), אין זה קושיא, כי רש""י פירש כן לפי האמת, שהרי סוף כל דבר הכל נשמע, שלא הועיל לו זכות זה, ואם כן סופו מוכיח שכוונתו היתה לרעה ולא לטובה, אבל משה עדיין לא היה יודע סוף הדבר, והיה סבור שלטובתו נתכוין להציל את לוט, על כן היה ירא פן יעמוד לו זכות זה. והשיב לו הקדוש ברוך הוא: אל תירא אותו כי בידך נתתי... וביאור הדבר, שמאז ומקדם כבר נתתי אותו בידך כי מעולם לא היה לו שום זכות, ובמעשה ההוא היה נרדף עד חובה והיתה כוונתו לרעה ונגזר עליו מאז שיהיה נתון לך ומסור בידך, וזה פירוש יקר. ע""כ. הערת הרב איתן שנדורפי שי': ה""צדה לדרך"" (במדבר שם) הביא את דברי ה""כלי יקר"" והקשה עליו: ואני תמה מאוד על חכמתו הגדולה, איך כתב ""כי מעולם לא היה לו שום זכות""? וזה אי אפשר בשום פנים! דאם כן למה חי יותר מת""ק שנה? ...לכן אפשר לומר שגם משה רבנו היה יודע שכוונתו היתה לרעה, ואפילו הכי היה ירא שמא תעמוד לו זכות של אברהם, כיון שסוף סוף באה הצלה של לוט על ידו, לא יצא נקי בלא זכות. וכן פירש החזקוני, והביא ראיה שכן מצינו גבי בלק שאמרו חז""ל (סנהדרין קה ע""ב): בזכות מ""ב קרבנות שהקריב בלק הרשע זכה ויוצאה ממנו רות, ואף על פי שנתכוין לרעה, מכל מקום הואיל והקריבם לכבוד הקב""ה היה לו זכות. וכבר מצינו כאלה רבים לאין מספר, והמפורסמות אין צריך ראיה, הלכך הקושיא מעיקרא ליתא. ע""כ. נמצאנו למדים עד היכן מגיעה מידת הגמול של רבונו של עולם. הנה עומד עוג מלך הבשן למעלה מארבע מאות וחמישים שנה מאז בישר לאברהם על שביו של לוט, וזכות זו, הגם שבאה ממניעים של מחשבות שפלות, עדיין עומדת לו ומאריכה את ימיו. תובנה זו מעוררת שאלה גדולה: ב""שיחות לספר דברים"" (עמ' יד) שואל הגר""א נבנצל שליט""א: ""וכי למשה אין זכויות?! הרי הוא נותן התורה, הוא מוציאם של ישראל מטומאת מצרים, מלא מצוות לאין שיעור, עבד נאמן המדבר עם ה' 'פה אל פה' (במדבר יב, ח) - הלא זכויותיו הן עצומות ביחס לזכות הפעוטה של עוג! מדוע אם כן משה חושש? וגם אם תאמר שמשה אינו בוטח בזכויותיו משום ענוותנותו הגדולה, אבל הרי מצטרפת זכותם של ששים ריבוא צדיקי ישראל!"". תשובתו של הגר""א נבנצל שם היא שלרשע הקב""ה משלם שכר מצוותיו בעולם הזה, ואילו לצדיק משלם הקב""ה שכר מצוותיו בעולם הבא, לכן לא סמך משה על זכויותיהם של ישראל שיעמדו להם כנגד זכותו של עוג. עיין שם עוד בדבריו הנפלאים."
	@22ד	"<b>רש""י ד""ה חבל ארגב.</b> מה קשה לרש""י? נראה שקשה היה לו ש""ממלכת עוג בבשן"" כתוב בפסוקנו ולא בסוף הפסוק הסמוך אחרי ""לבד מערי הפרזי הרבה מאד"". שהרי ""ממלכת עוג בבשן"" הוא סכום כל הערים והמחוזות, כל אלה מהווים את ממלכת עוג בבשן. לכן מפרש רש""י ש""ממלכת עוג בבשן"" הוא חלק משם המחוז המלכותי, הוא חבל ארגוב, ושם החבל: חבל ארגוב ממלכת עוג בבשן, וביאורו: מחוז היכל הממלכה של עוג בבשן. כך מבואר ב""לפשוטו של רש""י"". לפירושו זה מסתייע רש""י באונקלוס, בתרגום שני למגילת אסתר ומהאמור בספר מלכים ב' (טו, כה). (פ' דברים תשנ""ב)"
	@22ה	"<b>""כל אלה ערים בצֻרֹת חומה גבֹהה דלתים ובריח"" וגו'.</b> מכיוון שכך, מדוע היו צריכים בני ראובן וגד לבנות ערים בצורות לנשיהם וטפם? ראה למעלה (במדבר לב, טז-יז ועוד). (פ' דברים תש""ן)"
	@22ח	"<b>רש""י ד""ה מיד, מרשות. ע""כ. </b>בשעת חיפוש ראיתי שבדפו""ר ישנה כאן שגיאת דפוס: מידו (בו""ו), ודברי רש""י בהתאם לשגיאה - מרשותו. כלומר המעתיק היה נאמן לשיבוש ושינה והתאים את הפירוש לד""ה השגוי. (פ' ואתחנן תשנ""ח)"
	@22ט	"גם פסוק זה, כמו למעלה (ב, י-יב, כ-כא ו-כג), מעורר את השאלה: איזה עניין יש לנו לדעת כיצד קראו העמים השונים להר? וכאן רש""י משיב: כל מלך שההר עובר על פני גבולו נתן לו שם משלו, ולא כשם שקרא לו המלך האחר, כדי ליחסו אליו, וזה שבחה של ארץ ישראל. (פ' דברים תשנ""ד)"
		"<b>""...והאמֹרי יקראו לו שניר"".</b> מתרגם אונקלוס - ""ואמוראי קָרַן ליה טור תלגא"". והנה יש טעם בתרגום שמות גיאוגרפיים כדי לזהות מקומות לפי השמות הידועים בשעת התרגום, אך מה טעם יש בתרגום שמות המקבילים של אז בלשון אחרת? אמנם כן, עולה תרגום זה יפה עם דברי רש""י (ד""ה שניר) ""הוא שלג בלשון אשכנז ובלשון כנען"" - לפי אונקלוס schneeberg, ולפי רש""י schneer, ותמוה שאין רש""י מזכיר כאן את אונקלוס, אך מכל מקום ראוי לבדוק, אימתי אונקלוס מתרגם שמות גיאוגרפיים ואימתי לאו, וכאן היה לכאורה מקום שלא לתרגם. (פ' דברים תשמ""ח) וראה מש""כ בספר שמות (טו, כב ד""ה אל מדבר שור)."
	@22יא	"<b>""כי רק עוג מלך הבשן"" וגו'.</b> לכאורה לשון ""כי"" קשה, בכל אחד מד' משמעיה, וראה רשב""ם. לדבריו, במילים אלו, הקב""ה מעודד את משה ואומר לו שרק אחד מן הרפאים נשאר בחיים, ולכן אין למשה סיבה רבה לפחד. אך ביאורו קשה, שכן משתמע ממנו שאילו היו עוד רפאים כמו עוג, אכן היה צריך לירא מפניהם. (פ' דברים תש""ן)"
		"ואולי אדרבה, כוונתו לומר שעצם הישרדותו במשך זמן רב כל כך ואחר צרות רבות כל כך מטילה פחד ובצדק, ועל כן צריך הקב""ה לעודד את משה שלא ירא מפניו. (פ' דברים תשנ""ד)"
		"<b>""...באמת איש"".</b> מתרגם אונקלוס - בְּאַמַּת מְלָךְ, כלומר באַמת מֶלך, ולא ידעתי, מה בין אמת מלך לאמתו של איש פשוט. נראה שכיוון לעוג <b>מלך</b> הבשן ומפרש כרש""י. (פ' דברים תשס""ב) הערת ר' רפאל בנימין פוזן שי': בפשוטו ""בְּאַמַּת איש"", בְּאַמַּת כל אדם. אבל המיוחס ליונתן שתרגם ""בְּאַמְתָא דְגַרְמֵיהּ"" (באמת עצמו) פירושו על אמת עוג. גם תרגום אונקלוס ""בְּאַמַּת מְלַךְ"" (באמת מלך) מכוון לכאורה לעוג, וממנו למד רש""י לפרש ""באמת איש - באמת עוג""."
		"ואף על פי שלתרגום המדרשי אין אחיזה בכתוב, לדעת רמב""ן אונקלוס מפרש כאילו נכתב ""בְּאַמַּת האיש"", כפסוקים אחרים המשמיטים את ה""א־הידיעה."
		"אולם ביאור זה מוקשה מכמה פנים כדרך שטען רמ""ע מפאנו (שו""ת רמ""ע מפאנו סימן ג): ראשית, אם היתה כוונת אונקלוס לעוג, היה לו לפרש ""בְּאַמַּת עוג"". שנית, מכיוון שאורך אמה זו לא נתפרש, מה בא הכתוב ללמדנו? ועוד, לפי תרגום אונקלוס היה עוג בעל מום שהרי גובה אדם בינוני הוא שלוש אמות, ואורך היד - אמה, נמצא אורך היד שליש מגובה האדם. ומהכתוב נשמע כי קומתו של עוג היתה שמונה אמות - אמה אחת פחות מאורך מטתו - ""ואם כן... יהיה עוג מלך הבשן ננס באיבריו שהרי זרועותיו היו פחות מחצי ארכן הראוי להן. ועוד, אי באמתו קאמר קרא - מנא ידעינן כמה הויא? ודאי לא בא הכתוב לסתום אלא לפרש!"". וכן הקשו רבים וראשון לכולם ראב""ע. מטעם זה הציעו כמה ממפרשי אונקלוס וחוקריו לפרש ""בְּאַמַּת מְלַךְ"" כמכוונת ליחידת המידה המלכותית שהיתה מקובלת במצרים ובשכנותיה, הן בימי קדם והן בתקופת התרגום. וכבר קדם להם רמ""ע מפאנו. לדבריו, אַמַּת אִישׁ פירושה אַמַּת שֶׁחִי - מקצה האמה ועד בית השחי - שהיא אמה בת עשרה טפחים, וזו לשונו: ""והשתא אתי שפיר דערשו של עוג היה אורכה תשעים טפחים ורחבה ארבעים במדת כל אדם. זהו פשוטו של מקרא נכון וברור. והנה אונקלוס תרגם בְּאַמַּת אִישׁ - בְּאַמַּת מְלַךְ. ירצה לומר, באמה שהנהיגו בה המלכים מייסדי הדתות הנימוסיות, והיא אַמַּת שֶׁחִי שאמרנו. ואולי עוג היה הראשון למלכים שהנהיגו כן באמה שלמה של אדם בינוני. והיינו 'אמת גרמיה' שתרגם יונתן. השומע סבור שהיא אַמַּת גבהו ואינה אלא אַמַּת נימוסיו. ואולי עצם קטן של עוג היה שיעורו אמה שלמה של כל אדם והיא 'אמת גרמיה' דוקא"". ע""כ. (מתוך ספר ""פרשגן"" - ביאור חדש לתרגום אונקלוס - בכתיבה)"
		"<b>רש""י ד""ה באמת איש, באמת עוג. ע""כ.</b> וראה ""שפתי חכמים"" (אות ס) שרש""י בא לתרץ קושיה אפשרית מדברי הגמרא (ברכות נד ע""ב) שעוג ""עקר טורא בר תלתא פרסי"", ולא ייתכן אפוא שהכתוב ידבר כאן באמת איש הרגילה. ברם, אף פעם לא הבינותי, מה מידה נותן הכתוב במידה בלתי ידועה, כלומר לפרש נעלם בנעלם, וכבר בילדותי נתקשיתי בזה. (פ' דברים תשמ""ח) ורא""ם כתב: מלמד שאף בערך גופו לפי אמתו, היה משונה וכפול מכל אדם שהוא שלוש אמות."
		"והנה מעניין, כיצד מתחלקים המפרשים בעניין זה: שני התרגומים, רש""י ור""ע ספורנו מזה (אמת עוג), ורשב""ם, ראב""ע ור""י אבן כספי מזה (אמת איש רגיל), ורמב""ן איכשהו בין שני הקצוות (אמת הגדול בבני האדם). ויפה הרחיב הנצי""ב ב""העמק דבר"" את דברי רשב""ם המדגיש ש""ערש"" מיטת תינוק הוא, כלומר עוד בהיותו תינוק נזקק למיטת ברזל גדולה ביותר. (פ' דברים תשנ""ב)"
		"וראה ביאורו היפה של ר' אשר וייזר (בחומש ""תורת חיים"") לדברי ראב""ע, וכה דבריו: אם נשער ארכו לפי אמת עוג הכפולה, יוצא ששכב במיטה ארוכה שמונה עשרה אמות (כתשעה מטרים). ובאורך כזה לא ידמה לצלם אדם כלל וכו'. (פ' דברים תשנ""ז)"
	@22יב	"<b>רש""י ד""ה ואת הארץ הזאת ירשנו בעת ההִוא, האמורה למעלה וכו'. </b>לא ידעתי למה לא די לו לרש""י לד""ה במילים ""ואת הארץ הזאת"". ואכן, משבדקתי בדפו""ר, ראיתי שאמנם מסתפק בשלוש מילים, כנ""ל. ברם, משום מה מקדים שם את ד""ה ההוא יקרא ארץ רפאים שבפסוק יג. וזה שייך לספר ""יוסף הלל"". (פ' דברים תשס""ג) הערת ר' חזקי פוקס שי': אכן במקראות גדולות ""הכתר"", כבדפו""ר, מובאות בד""ה המילים ""ואת הארץ הזאת"" בלבד, והמילים ""ההוא יקרא ארץ רפאים"" מהוות ד""ה חדש בפסוק הבא."
		"מכל מקום לדעת רש""י חלק זה של פסוקנו מוסב על האמור למעלה (בפסוק ח). כלומר בעת ההיא ירשנו מנחל ארנון עד הר חרמון שבעבר הירדן המזרחי. המשכו של הפסוק ""מערֹער אשר על נחל ארנֹן"" מוסב על האמור בסופו: ""נתתי לראובני ולגדי"", וכוונת הכתוב לומר כי מערוער עד חצי הר הגלעד ניתן לראובני ולגדי, ולא פירש כאן הכתוב כל מה שירשו. (פ' דברים תשנ""ג)"
		"<b>""...נתתי לראובני ולגדי. ויתר הגלעד וכל הבשן ממלכת עוג נתתי לחצי שבט המנשה"" וגו'.</b> סדר הדברים הוא על פי 'התחיל במאן דסליק מיניה', ומעניין שדרך תיאור דברים זו עתיקה כל כך. (פ' דברים תשנ""ט)"
	@22יג	"<b>""ויתר הגלעד"" וגו'.</b> הווה אומר שלחצי שבט המנשה ניתן שטח גדול ביותר. וראה ""העמק דבר"" לפסוק טז, בו מבאר הנצי""ב מה שלא ביאר בתיאור התרחשות הדברים בספר במדבר (לב, לג) - איך נכנס חצי שבט המנשה בעסק הזה. לדבריו, משה רבנו ע""ה ביקש מבני מנשה להצטרף לבני ראובן וגד, כדי שיהיו עמהם תלמידי חכמים וראשי ישיבות. ולעניות דעתי מותר להוסיף על דבריו שביקש משה רבנו ע""ה לחזק את הקשר בין תושבי עבר הירדן המזרחי לארץ ישראל דווקא על־ידי יסודות אוהבי ארץ ישראל, דהיינו מנשה בן יוסף, והרי חצי שבט זה בוודאי שמר על קשר הדוק עם המחצית של השבט שבמערב. (פ' דברים תשס""ד) וראה מש""כ באריכות בספר במדבר (לב, לג)."
		"<b>רש""י ד""ה ההוא יקרא ארץ רפאים, היא אותה שנתתי לאברהם. ע""כ.</b> ארץ רפאים היא אחת מעשר הארצות שהובטחו לאברהם בברית בין הבתרים (בראשית טו, כ), אבל אין זו ארץ בני עמון, למרות העובדה שאף היא נחשבת ארץ רפאים. לעומת זאת חבל ארגוב שבפסוקינו כן מזוהה עם ארץ הרפאים שניתנה לאברהם בברית בין הבתרים (ראה בראשית טו, יט ורש""י שם). וזה שרש""י מעיר את ההערה השוללת (""אבל לא זו היא שנתתי לאברהם"") רק בפסוק כ של פרק ב ולא מיד בפסוק יא, זה מפני שבפסוק יא הכינוי ""רפאים"" אינו בא כשמה של האומה, אלא רק כדי להורות גדולתם וגבורתם. (פ' דברים תשל""ב)"
	@22יד	"<b>""יאיר בן מנשה לקח"" וגו'.</b> אם יאיר זה הוא נכדו של יוסף הצדיק, אכן היה זקן מופלג (הרבה מעל גיל שישים. ראה מה שכתבתי בספר במדבר א, ג; יד, כט), ועל כן לא מת במדבר, אך קשה לתאר שיהיה כובש חבל ארץ בגיל זה. ואם אינו בן מנשה בן יוסף, מה טעם להזכיר את שמו ללא כל סימן אחר? וצריך עיון. (פ' דברים תשמ""ח)"
		"ומכל מקום, ראה ראב""ע על אתר וביתר הרחבה בספר במדבר (לב, מא). לדבריו, יאיר בן מנשה היה ממשפחת יהודה (והתייחס לבני מנשה מצד אמו). עיין שם. ולכאורה ראב""ע התקשה בשאלה זו, ועל כן פירש כפי שפירש, והכל אתי שפיר. (פ' דברים תשנ""ח, עם אביעד שי')"
		"<b>""...והמעכתי"" וגו'.</b> תרגום אונקלוס: ואפיקירוס, וראוי לבדוק יסודו של תרגום זה. (פ' דברים תש""ס)"
		"<b>""...עד היום הזה"".</b> כיבוש חבל ארגוב על־ידי יאיר בן מנשה היה במסגרת המלחמה עם עוג מלך הבשן, כלומר סמוך מאוד לפני מות משה רבנו ע""ה. לפי זה קשה להבין, מה טעם באמירה ""עד היום הזה"", שהיא בדרך כלל באה להצביע על משך זמן רב. (פ' דברים תשס""ג)"
		"וראה דברי ר' אהרן מירסקי ז""ל ב""דעת מקרא"": מליצה היא, ומשמעה: עד שהיום לא יחדל מלהיות, כלומר: לתמיד. (פ' דברים תשס""ג)"
	@22טו	"<b>""ולמכיר נתתי את הגלעד"". </b>לכאורה קשה על זה מן האמור קודם (בפסוק יב): ""וחצי הר הגלעד ועריו נתתי לראובני ולגדי"", וגם מן האמור אחר כך (בפסוק יג) ""ויתר הגלעד וכל הבשן"" וגו'. כלומר רק חצי הגלעד ניתן למכיר בן מנשה. (פ' דברים תשס""ג, גני טל)"
		"ובוודאי קשה החזרה שבפסוק טז. (פ' ואתחנן תשס""ג) וב""דעת מקרא"" לפסוק טז מבואר: חזר אל הגבול הצפוני של נחלת ראובן וגד, לפי שאמר בפסוק יב שנתן לראובן חצי הר הגלעד, אבל לא סימן את גבולו, ובפסוק טו אמר: ""ולמכיר נתתי את הגלעד"", בסתם. וברישא של הפסוק שלנו נאמר: ""ולראובני ולגדי נתתי מן הגלעד"", אבל לא פירש כמה מן הגלעד נתן, ועד היכן מגיע תחום נחלתם, לפיכך חזר ונתן סימן מובהק לגבול נחלת גד מן הרוח הצפונית, שהגבול מגיע עד נחל יבוק."
	@22יז	"<b>רש""י ד""ה כנרת, מעבר הירדן המערבי היה וכו'.</b> הרבה זמן הבינותי שדעת רש""י היא, כי הירדן זרם לדרום במקביל לים כנרת, ממזרח לו, עד שהבינותי כי אין כוונתו לים כנרת, כי אם לעיר כנרת המוזכרת בספר יהושע (יט, לה), וראה ""לפשוטו של רש""י"" על אתר. (פ' דברים תשנ""ה)"
		"ובעזרת ה' אשאל את ר' יהודה קיל שי', למה אינו מזכיר את פסוקנו בפירושו ליהושע שם. (פ' דברים תשנ""ו) הערת הרב איתן שנדורפי שי': לגבי הירדן שממזרח לכינרת, יתכן שרש""י למד שגם נחל הרוקאד, שממזרח [לרמת הגולן, וממילא הוא גם ממזרח] לכינרת, ונשפך לירמוך שנשפך לירדן הוא חלק מ[היובלים של] הירדן, ונקרא ירדן."
		"השבוע ביקשתי מר' יהודה פליקס שי' לגרום למחקר על ידיעות רש""י בגיאוגרפיה של ארץ ישראל במחלקה למדעי ארץ ישראל שבאוניברסיטת בר־אילן, אך אין לי הרושם שהוא עוד יכול לעשות מעין זה. (פ' דברים תשנ""ח)"
		"עתה ראיתי, שכבר הנצי""ב דן בזה ב""העמק דבר"", וראה גם ב""עמק המלך"" ב""מלכה של תורה"". (פ' ואתחנן תשנ""ח)"
		"מכיוון שלא שאלתי מיד, הפסדתי, כי ר' יהודה קיל שי' אינו יכול להשיב, וקשה להניח שיוכל. ועוד: רק עתה שמתי לב שאונקלוס מתרגם ""כנרת"" - גנוסר, כלומר יישוב מסוים. ואולי תירגם לשם מאוחר יותר כדי למנוע את הטעות שמדובר בים כנרת, וכפי שסברתי בשעתו. (פ' דברים תשס""ג) הערת ר' רפאל בנימין פוזן שי': נחלקו חכמים (מגילה ה ע""ב - ו ע""א) בזיהויים של מספר מקומות באיזור טבריה, המוזכרים במקרא: ""וערי מבצר הַצִּדִּים צֵר וחמת רקת וכנרת"" (יהושע יט, לה). ""רבי יוחנן אמר: ...'חמת' זו טבריא. ולמה נקרא שמה חמת? על שום חמי טבריא. 'רקת' זו ציפורי... 'כנרת' זו גינוסר"". אבל רבא נחלק עליו: ""'חמת' זו חמי גרר (חמת גדר), 'רקת' זו טבריא. 'כנרת' זו גינוסר"". על כל פנים לשתי הדעות ""'כנרת' זו גינוסר"" כתרגום פסוקנו. (מתוך ספר ""פרשגן"" - ביאור חדש לתרגום אונקלוס - בכתיבה)"
	@22יח	"<b>רש""י ד""ה ואצו אתכם, לבני ראובן ובני גד היה מדבר. ע""כ.</b> לא ידעתי מה מנע מרש""י להזכיר כאן גם את חצי שבט המנשה, שהרי מן הסתם גם אליהם פנה משה בדרישה לעבור חלוצים. (פ' דברים תשס""ג)"
		שבת חתן של יהונתן שי'
		"בקשת סליחה! נהגתי במשך השנים לעמוד משום כבוד הציבור (נושא חשוב, אף כי מזולזל מעט). ועתה, זה למעלה מכוחותי וגם עצם הדיבור כבר קשה לי, לא רק משום מאמר ריש לקיש בשיר השירים רבה (ד, יא): ""כל מי שאמר דברי תורה ואינן ערבין על שומעיהן ככלה זו שערבה על בעלה בשעת חופתה, נוח לו שלא אמרן"". ותוסיפו לזה את דרישותיה של ממן שתח', לקצר ולא להתרגש. אך עלי לגמול ליהונתן שי' על החסד שעושה עמדי בימים אלו (הימים, ימי מחלתו של המחבר זצ""ל, אב שנת תשס""ח, ובחלקו של יהונתן, הנכד, נפלה הזכות לשהות במחיצתו שעות רבות ולסייע בעדו, ואף נטל על עצמו את האחריות על שיבוץ בני המשפחה לפי ימים ושעות בחודשים הקשים בהם הרגיש חולשה רבה ונזקק לעזרת בני המשפחה)."
		"עניינא דיומא הוא השורש דב""ק. השורש דב""ק, כמתאר את היחס שבינינו ובין הקב""ה, מופיע מספר פעמים בספר דברים: ""ואתם הדבקים בה' אלהיכם חיים כלכם היום"" (דברים ד, ד), ""אֹתו תעבֹד ובו תדבק"" (י, כ), ""ללכת בכל דרכיו ולדבקה בו"" (יא, כב), ""ואֹתו תעבֹדו ובו תדבקון"" (יג, ה), ""לשמֹע בקֹלו ולדבקה בו"" (ל, כ)."
		"מעניין הדבר שבספר בראשית (ב, כד) משתמש הכתוב באותו השורש בבאו לתאר את היחס הראוי בין איש לאשתו - ""ודבק באשתו""."
		"על הפסוק ""ואתם הדבקים בה' אלהיכם חיים כלכם היום"" שואלת הגמרא (כתובות קיא ע""ב): ""וכי אפשר לדבוקי בשכינה, והכתיב 'כי ה' אלהיך אש אֹכלה' (דברים ד, כד)?""."
		בבית שבנוי על פי ההלכה, על דביקות בה', פעמים שאנו נדרשים להתמודד עם שתי הלכות סותרות.
		"וכך אומר הירושלמי (סנהדרין ד, ב): ""אמר רבי ינאי: אילו ניתנה התורה חתוכה, לא היתה לרגל עמידה. מה טעם? 'וידבר ה' אל משה'. אמר לפניו, רבונו של עולם, הודיעני היאך היא ההלכה. אמר לו, אחרי רבים להטות: רבו המזכין - זכו, רבו המחייבין - חייבו, כדי שתהא התורה נדרשת מ""ט פנים טמא ומ""ט פנים טהור"". כלומר אילו נכתבה התורה שבעל פה בסיני והיתה ""חתוכה"", קשה היה לחדש בה, ולא היה מקום לרגל לעמוד. בכל ענין וענין היה המקום תפוס בהלכות מפורשות ופסוקות, וקשה היה לעסק התורה החדשני להאחז בהן, לפיכך לא נכתבה התורה שבעל פה, בכדי שיהיה מקום לרגל לעמוד ותוכל המחשבה התורנית לפרות ולרבות."
		דרכים שונות יש כדי להתמודד עם הלכות סותרות, והרי שתיים מן הדרכים:
		"דרך ראשונה מציע הגאון ר' נתן צבי פינקל, הסבא מסלבודקה, כמובא במאמרו של ר' אברהם רון שי' ""על חופש וסמכות"" בתוך ""עיונים במחשבת החינוך הדתי"" (ירושלים תשל""ח, עמ' 37). שואל הסבא מסלבודקה, איזו טענה יש נגד יעקב על שהסתיר את דינה בתו בתוך תיבה שלא יתן בה עשו עיניו, הרי יש דין מפורש שכל המשיא בתו לעם הארץ כאילו כופתה ומניחה לפני הארי (פסחים מט ע""ב), ומה רוצים מיעקב? אלא הטענה כלפי יעקב היא שהוא לא נאנח בשעה שהיה נאלץ לעשות זאת. הוא היה צריך לסגור את התיבה במנעול, אבל זה היה צריך להיות מלווה בצער. צריך היה לומר: ""באמת, צר לי שאני לא יכול לתת את דינה לו לאשה, אולי היתה מחזירה אותו בתשובה""."
		כלומר לעתים כשישנן הלכות הנדמות כסותרות ניתן לקיים את שתיהן כאחת, כשהאחת מורה מהו המעשה הנדרש והשניה מורה מהי ההרגשה שצריכה להתלוות למעשה המצוה.
		"ולעתים יש פתרון שני: ר' משה אוירבך זצ""ל היה נוהג לומר על דור צעירי גרמניה שבין שתי המלחמות. החכם, הוא זה היודע שגם כשיש מחלוקת, אין פירוש הדבר שהאחד צודק והשני טועה, אלא שיש דרכים שונות בעבודת ה', ועל כל אחד למצוא את דרכו, אך תנאי בסיסי לכך הוא ההבנה שיש דרכים נוספות ואל לך לפוסלן."
		"(בעקבות הערתה של דינה שתח', שלצערנו גם היום רואים אנשים שמבטלים זה את זה, ציטט המחבר מדברי חז""ל במסכת חגיגה (ה ע""ב): בשמים בוכים על אלו שיכולים ללמוד תורה ואינם לומדים, וכן על אלו שאינם יכולים ללמוד ולומדים). (פ' דברים תשס""ח)"
	@22כג	"<b>רש""י ד""ה ואתחנן, ...דבר אחר, זה אחד מעשרה לשונות שנקראת תפילה וכו'.</b> לא ידעתי מה ניגוד יש בין פירוש זה לקודם, שהרי גם לפי הפירוש הראשון זה לשון תפילה, אף כי תפילה מסויימת - לקבלת דבר חינם. (פ' ואתחנן תשנ""ב)"
		"שני הפירושים לכל היותר משלימים זה את זה, אך בוודאי אינם סותרים. (פ' ואתחנן תשנ""ו)"
		"וכדאי לבדוק, שמא ""דבר אחר"" אינו דווקא פירוש אחר אלא גם מעין: ""ועוד"". (פ' ואתחנן תשנ""ח) הערת ר' חזקי פוקס שי': לעניות דעתי החילוק בין הפירושים הוא זה: לפי הפירוש הראשון, השורש הוא חנ""ם, והמשמעות היא מתנת חינם, משה רבנו מבקש לקבל מתנת חינם. ולפי הפירוש השני השורש הוא חנ""ן, והמשמעות היא, משה מבקש מה' שיחון אותו וירחם עליו."
		"<b>רש""י ד""ה בעת ההִוא, לאחר שכבשתי ארץ סיחון ועוג וכו'.</b> למעלה וגם להלן בא ""בעת ההִוא"" כמה וכמה פעמים, ודומה שרק פעם אחת טורח רש""י להסבירה. (פ' ואתחנן תשנ""ה)"
		"וצריך לבדוק אצל כולם. (פ' ואתחנן תשנ""ח)"
		"וראה להלן (י, א-ח). (פ' עקב תשנ""ח)"
	@22כד	"<b>רש""י ד""ה ה' אלהים, רחום בדין. ע""כ.</b> ראה קושיית רמב""ן (על אתר) על דברי רש""י אלה. וראה ""שפתי חכמים"" (אות ח), ותמוה שכלל אינו מזכירה, אף על פי שדן באריכות בדברי רש""י אלה. (פ' ואתחנן תשמ""ח)"
		"<b>רש""י ד""ה אתה החלות, ...פֶתח וכו'.</b> כך בחומש ""תורת חיים"". ויותר סביר לעניות דעתי לקרוא פָתח, שכן אם נקרא פֶתח, הרי זה מושא שיבוא במקום המושא שבכתוב (""את גדלך""). (פ' ואתחנן תשנ""ה)"
		"לא כי, אלא צריך למחוק את הנקודה שאחר ד""ה, ואז יפה לקרוא פתח בפ""ה סגולה. (פ' ואתחנן תשנ""ט) וכן ב""כלי יקר"" על אתר."
	@22כה	"<b>רש""י ד""ה ההר הטוב הזה, זו ירושלים. ד""ה והלבנון, זה בית המקדש. ע""כ. </b>כך הוא בספרי לפרשת פינחס (קלד), ואילו בספרי על אתר אינו מבאר אלא ""והלבנון"" כמו שם, אך מוסיף: ""ולמה נקרא שמו לבנון, שמלבין עוונותיהם של ישראל"". ומעניין שאונקלוס מפרש־ מתרגם כספרי כאן ומתרגם ""ההר הטוב"" - ""טורא טבא"". וקצת תמוה שאין רש""י מוסיף את ביאורו של ספרי כאן - ""שמלבין עוונותיהם"" וכו', והוא מובא גם בגמרא (יומא לט ע""ב) בשם רבי יצחק בן טבלאי. והמאמר ""אין לבנון אלא בית המקדש"" גם מובא בגיטין (נו ע""ב), ושם רש""י מוסיף - ""שמלבין עוונותיהן של ישראל"". (פ' ואתחנן תשמ""ח, י' במנחם אב תשנ""ט)"
		"וברוך שכיוונתי בשאלה באשר לתוספת ""שמלבין"" וכו', כי אכן מובאת ברש""י בדפו""ר, ומאוד תמוה שמישהו מחק אותה. (פ' ואתחנן תשמ""ט) הערת ר' רפאל בנימין פוזן שי': אף על פי שמדרכו של אונקלוס לתרגם כפשוטו כגון ""אֶרֶץ הַכְּנַעֲנִי וְהַלְּבָנוֹן"" (דברים א, ז), ""מִן הַמִּדְבָּר וְהַלְּבָנוֹן"" (שם יא, כד) - ""לִבְנָן"", כתב ""מרפא לשון"" שכאן תרגם כדרשת ספרי כי היא קרובה לפשוטו של מקרא: הואיל ובקשת משה ""אראה את הארץ הטובה"" מכוונת כנגד ארץ ישראל כולה, נמצא ש""ההר הטוב הזה"" היא מעלה נוספת שבעבורה דרשו חז""ל ""זו ירושלים"". ומכיוון שהוסיף ""וְהַלְּבָנֹן"", בהכרח שזו מעלה שלישית - בית המקדש ""שמלבין עוונותיהם של ישראל כשלג"" (ויקרא רבה א, ב)."
		"ואולי ניתן להוסיף טעם אחר: בימים שבהם הרְאות טובה אפשר לראות מהר נבו את ירושלים. ומכיוון שכאן נאמר ""הָהָר הַטּוֹב הַזֶּה וְהַלְּבָנֹן"" בכינוי רומז וכמורה באצבע, אי אפשר לפרשו על הלבנון שבצפון הארץ אלא על ה""לבנון"" שבירושלים, בית המקדש. (מתוך ספר ""פרשגן"" - ביאור חדש לתרגום אונקלוס - בכתיבה) הערת הגר""א נבנצל שליט""א: משה ראה מהר נבו את כל הארץ וכל הדורות."
		"<b>""אעברה נא... ויתעבר..."".</b> הרי זה לשון נופל על לשון. (פ' דברים תשנ""ה)."
		"ועתה ראיתי שגם ר' אהרן מירסקי ז""ל ב""דעת מקרא"" חש בזה, ואין זה פלא, שהרי היה משורר. (פ' ואתחנן תשס""ד)"
	@22כו	"<b>רש""י ד""ה למענכם, אתם גרמתם לי, וכן הוא אומר, ""ויקציפו על מי מריבה וירע למשה בעבורם"" (תהלים קו, לב). ע""כ.</b> כלומר ""למענכם"" האמור כאן אין פירושו 'לטובתכם', אלא כמו 'בסיבתכם', שאלמלא הכעיסו ישראל בתלונותיהם במעשה ""מי מריבה"" (במדבר כ), לא היה משה מגיע לכלל טעות זו, להכות את הסלע, ולא היתה נגזרת עליו הגזירה. וההשוואה לאמור בתהלים אינה השוואה לשונית, שהרי בתהלים אין לשון 'למען'. ההשוואה כאן היא באשר למשמע. (פ' ואתחנן תש""ס) הערת הרב איתן שנדורפי שי': לפי המלבי""ם על אתר המילה ""למענכם"" מתפרשת כפשוטה. ועיין גם בדברי ""אור החיים"" הק' (למעלה א, לז) ובמלבי""ם שם. הערת ר' זאב נוימן שי': הגרצ""י קוק בכתי""ק כתב: ""מתוך המשך של מיעוט אמונה שלכם""."
		"<b>רש""י ד""ה רב לך, שלא יאמרו, הרב כמה קשה, והתלמיד כמה סרבן ומפציר. ע""כ.</b> מקורו של רש""י במסכת סוטה (יג ע""ב), ואמנם דברי הגמרא שם קשים הם. כלום התקיים דו־שיח זה שבין הקב""ה ומשה רבנו ע""ה בפומבי, שיהא מקום לשיקול כזה? וכבר שאלתי מעין זה למעלה (במדבר יב, יג), שגם שם מניחים חז""ל כידוע ברבים דבר שלכאורה אירע בצנעה. (פ' ואתחנן תשמ""ט)"
		"ועוד: הרי זה עניינה של תפילה - לבקש לשנות גזירה שנגזרה, וכדברי רש""י למעלה (כד ד""ה אתה החלֹת), ומה ה' בא בטרוניא עליו על משה רבנו ע""ה כשהוא עושה מה שהוא יתברך לימדו לעשות? (פ' דברים תשנ""ה)"
	@22כח	"<b>רש""י ד""ה כי הוא יעבר, אם יעבור לפניהם - ינחלו... אתה הוא העומד במקומך ומשלח את בני למלחמה וכו'.</b> הסיסמא ""אחרי"" היתה ידועה ואף נורמטיבית בימי קדם (לפני צה""ל). וצריך לזכור שיהושע היה כבר אחרי גיל הגיוס (בן 82), ואף על פי כן נאמרו לו הדברים. (פ' ואתחנן תשנ""ב) הערת הרב איתן שנדורפי שי': דברי רש""י מקורם בספרי, וכבר הקשה הרד""ק (בספר יהושע ז, ה) על דרשת הספרי: כיצד תולים חז""ל בספרי את תבוסת ישראל במלחמתם בעי בכך שיהושע לא יצא בראש הלוחמים, הלא מפורש שם (יהושע ז, יא) שהמפלה היתה בעוון מעילת עכן בחרם? על שאלה זו משיב רבי דוד פארדו בפירושו על הספרי ""ספרי דבי רב"", שהמעילה בחרם גרמה שיכשל יהושע ולא יעבור לפני העם במלחמה. ומעין זה בפירוש ""כלי יקר"" (יהושע ז, ב). עיין שם. באשר לגיל 82, כדאי לציין שכן הוא לפי רש""י בספר שופטים (יא, כו) על פי הסדר עולם (פרק יב), אבל לפי הרמב""ם ב""מורה נבוכים"" (ב, לב) וראב""ע ורמב""ן בספר שמות (לג, יא) היה יהושע צעיר יותר - בגיל 68."
@11ד	@22א	"כאן מסתיימים דברי התוכחה לדור באי הארץ, שלא יהיו כאבותיהם, ומשה רבנו פותח בלימוד המצוות ובחזרה על התורה, שעל שמה נקרא ספר דברים ספר ""משנה תורה"". וכך כתב הרמב""ן: והנה השלים התוכחות בזה שהודיע אותם שגרמו אבותיהם רעה על עצמם, וגם עליו גרמו עונש שלא יעברו לארץ, אבל הם הבנים יעברו ויירשו אותה אם לא יהיו כאבותם דור סורר ומורה. ולכך יתחיל עתה להזהירם בכללי המצוות, שלא יוסיפו עליהם ולא יגרעו מהם. ע""כ. (פ' ואתחנן תשנ""ו)"
	@22ג	"<b>""...כי כל האיש אשר הלך"" וגו'.</b> לא ידעתי הסבר לצורה זו בה""א־הידיעה. וצריך עיון. (פ' ואתחנן תש""ן) וראה ""דעת מקרא"" שכתב: ונוספה הה""א לחיזוק המשמעות, כמי שאומר: 'כל איש ואיש', באין יוצא מן הכלל."
	@22ד	"<b>""ואתם הדבקים בה' אלהיכם"" וגו'.</b> ראה מה שכתבתי להלן (יא, כב). (פ' עקב תש""ס)"
		בר־מצוה של שילה שלמה שי'
		"בפרשתנו כמה פסוקים מרכזיים: (א) <b>""עשרת הדברות""</b>, שגם אבי החתן שי' קרא בבר־המצוה שלו (לפני כמה ""ימים""...), ואשר יהודים טובים קוראים מדי יום לאחר תפילת שחרית."
		"(ב) <b>""שמע ישראל""</b>, שאומרים שלוש פעמים בכל יום."
		"(ג) <b>""ואתם הדבקים בה' אלהיכם חיים כלכם היום""</b>, שאומרים ארבע פעמים בשבוע (לאחר זימון הכהן לעלות לתורה - בשחרית של יום שני, בשחרית של יום חמישי, בתפילת שחרית של שבת ובתפילת מנחה של שבת), ואני רגיל לפעם נוספת, ביום ראשון, לפני תחילת ""שניים מקרא ואחד תרגום"" (מנהג זה מוזכר בספר ""שפתי חכמים"" לרבי אברהם אבא הרצל, רבה של חברת מחזיקי הדת בקהילת קדש פרשבורג, על מסכת ברכות ח ע""ב, וכך נאמר שם: ודע הא דנוהגים קודם קריאת הפרשה שנים מקרא ואחד תרגום, אומרים פסוק ""ואתם הדבקים בה' אלהיכם חיים כלכם היום"", יש לומר משום דעל־ידי קריאה זו זוכה לחיים, שמאריכין לו ימיו ושנותיו. והוסיף ר' חזקי פוקס שי': בספר ""מטעמים"" קריאה בספר תורה אות א, מובא טעם אחר למנהג: טעם שהקורא 'שנים מקרא ואחד תרגום' או הקורא בספר אומר תחילה ""ואתם הדבקים בה' אלהיכם חיים כלכם היום"", מפני שהקורא בתורה 'שניים מקרא ואחד תרגום' פונה את עצמו כל מחשבתו אל התורה ואין לו שום מחשבה אחרת, כי צריך לדקדק על הטעמים ועל הנקודות, ואז הוא דבוק בתורה, ועל־ידי שהוא דבוק בתורה דבוק באלהים חיים)."
		"אומר אפוא כמה מילים על ""ואתם הדבקים"", ומה גם שדומה לי שדיברתי על פסוק זה בסעודת ברית המילה של שילה, ואי""ה אשמח לדבר עליו גם בסעודת החתונה שלו, אם ה' יחננו לזכות לזה ושילֹה אמנם יזמיננו."
		"הגמרא במסכת כתובות (קיא ע""ב) דורשת: ""'ואתם הדבקים' וגו' - וכי אפשר לדבוקי בשכינה, והכתיב (פסוק כד) 'כי ה' אלהיך אש אֹכלה', אלא כל המשיא בתו לתלמיד חכם והעושה פרקמטיא לתלמידי חכמים והמהנה תלמידי חכמים מנכסיו, מעלה עליו הכתוב כאילו מדבק בשכינה."
		"כיוצא בדבר אתה אומר (להלן ל, כ) 'לאהבה את ה' אלהיך... ולדבקה בו', וכי אפשר לאדם לידבק בשכינה? אלא כל המשיא בתו לתלמיד חכם"" וכו'."
		"בעל ""תורה תמימה"" שואל כאן שאלה פשוטה - מהי קושיית הגמרא כאן, הלא אפשר לפרש בפשטות מלשון דביקות הנפש מאהבה וחיבה יתרה, וכמו שאמר דוד (תהלים סג, ט) ""דבקה נפשי אחריך"". ותשובתו: מידה זו של דבקות היא היותר גדולה באהבת ה' ומסוגלת רק ליחידי סגולה ואנשי מעלה, ואי אפשר לדרוש כזאת מהמון העם, ועוד יותר - לתלות בזה חייהם וקיומם ולהתנות בזה ירושתם את הארץ כמו שכתוב בסוף פרשת עקב. על כן דרש האמורא כפי שדרש."
		"זה זמן רב מטרידה אותי הקושיה: מיהו ""תלמיד חכם""? מהי הגדרתו? מדברי חז""ל נראה שההגדרה נעה בין דברי רבן גמליאל על עבדו טבי ""שהוא תלמיד חכם ויודע שעבדים פטורין מן הסוכה"" (משנה סוכה כ ע""ב), לבין דברי תוספות במסכת סוטה (כא ע""א ד""ה זה) ""סתם תלמיד חכם תורתו אומנתו, ועוסק בה ומהרהר כל שעה ואינו הולך ד' אמות בלא תורה"". ובכן, באיזה תלמיד חכם מדובר כאן במסכת כתובות? מדובר בשאלה שיש לה הרבה נפקא מינות למעשה, שהרי הרמב""ם פוסק כך להלכה (הלכות דעות ו, ב): ""לפיכך צריך אדם להשתדל שישא בת תלמיד חכם וישיא בתו לתלמיד חכם ולאכול ולשתות עם תלמידי חכמים ולעשות פרקמטיא לתלמיד חכם ולהתחבר להן בכל מיני חיבור""."
		ואף גם זאת: מתבקש היה שהגמרא תדרוש להתחבר לצדיק או לחסיד, שכן תלמיד חכם, בפשטות, זוכה בתואר זה בשל ידיעותיו הנרחבות במקצועות התורה, ולא בהכרח הוא אדם מוסרי ולא בהכרח מתקדש שם שמים על ידו.
		"דומה שלשתי השאלות מצאתי תשובה בדברי הרמב""ם (הלכות גזילה ואבידה יד, יב-יג) וכך כתב לגבי דין כלי אנפוריא: ""שאם יבא תלמיד חכם ויאמר, אף על פי שאינו יכול ליתן בכלי כזה סימן, יש לו בו טביעות עין, חייב (המוצא) להראותו לו. אם הכירו ואמר שלי הוא מחזירן. במה דברים אמורים, בתלמיד ותיק שאינו משנה בדיבורו כלל אלא בדברי שלום או במסכתא או במטה או בבית שהוא מתארח בו"" - כלומר משַנה רק באותם הדברים שבהם מותר לשנות מן האמת בלא לעבור על לאו ד'לא תשקרו'."
		"הרי לך שלדעתו של הרמב""ם לא די להיות תלמיד חכם, כלומר הצד האינטלקטואלי בלבד, אלא דרושה - לגבי נאמנות - תכונה נוספת, ואין לי כל ספק שאפשר להעתיק דרישה מעין זו לכל תחום שבו תידרש."
		"ברכתנו, של ממן שתח' ושלי, שתגדל להיות תלמיד חכם אמיתי, אם כשיטת תוספות ואם קצת פחות מזה, אך תמיד יתקיימו אצלך כל אותן התכונות המבטיחות ששם שמים יתאהב על ידך. (פ' ואתחנן תשנ""ז) הערת הגר""א נבנצל שליט""א: בירושלמי ובעקבותיו ברמב""ם בא כמה וכמה פעמים הכינוי ""תלמיד חכמים"" (ראה ירושלמי סוכה פ""ב, ה""ה; רמב""ם הלכות יום טוב ו, כב; הלכות אישות יד, ב; ועוד), ואולי בא ללמדנו כי תלמיד חכם הוא זה הלומד מהרבה חכמים. ע""כ. וראה נספח המוקדש לשאלת ""מיהו תלמיד חכם"" בסוף הספר."
		שבת חתן של נתנאל שי'
		"השורש דב""ק, כמתאר את היחס שבינינו ובין הקב""ה, מופיע מספר פעמים בספר דברים, מלבד פסוקנו: ""אֹתו תעבֹד ובו תדבק"" (י, כ), ""ללכת בכל דרכיו ולדבקה בו"" (יא, כב), ""ואֹתו תעבֹדו ובו תדבקון"" (יג, ה), ""לשמֹע בקֹלו ולדבקה בו"" (ל, כ). מעניין הדבר שבספר בראשית (ב, כד) משתמש הכתוב באותו השורש בבאו לתאר את היחס הראוי בין איש לאשתו - ""ודבק באשתו""."
		"במילים אלו פתחתי את דברי בשבת החתן של נתנאל שי' (פ' ראה תש""ס), ולאחר מכן ביקשתי לעמוד על משמעות המילה ""דבק"" לאור דברי חז""ל שונים."
		"<b>המקור הראשון</b> (ספרי מט): ""'ולדבקה בו' - וכי האיך אפשר לו לאדם לעלות למרום ולהדבק בו, והלא כבר נאמר 'כי ה' אלהיך אש אכלה הוא', ואומר 'כרסיה שביבין דינור', אלא הדבק <b>בחכמים ובתלמידים</b>, ומעלה אני עליך כאילו עלית למרום ונטלתה, ולא שעלית ונטלת בשלום, אלא אפילו כאילו עשית מלחמה ונטלתה, וכן הוא אומר 'עלית למרום שביתָ שבי' (תהלים סח, יט)""."
		"<b>המקור השני</b> (כתובות קיא ע""ב): ""'ואתם הדבקים בה' אלהיכם חיים כלכם היום' - וכי אפשר לדבוקי בשכינה, והכתיב 'כי ה' אלהיך אש אֹכלה' (דברים ד, כד)? אלא כל <b>המשיא בתו לתלמיד חכם</b> והעושה פרקמטיא לתלמידי חכמים והמהנה תלמידי חכמים מנכסיו, מעלה עליו הכתוב כאילו מדבק בשכינה. כיוצא בדבר אתה אומר 'לאהבה את ה' אלהיך... ולדבקה בו' (דברים ל, כ), וכי אפשר לאדם לידבק בשכינה? אלא כל המשיא בתו לתלמיד חכם"" וכו'."
		"<b>המקור השלישי</b> (סוטה יד ע""א): ""ואמר רבי חמא ב""ר חנינא: מאי דכתיב 'אחרי ה' אלהיכם תלכו' (דברים יג, ה), וכי אפשר לו לאדם להלך אחר שכינה, והלא כבר נאמר 'כי ה' אלהיך אש אֹכלה הוא' (דברים ד, כד)? אלא להלך אחר מדותיו של הקב""ה, מה הוא מלביש ערומים... הקב""ה ביקר חולים... ניחם אבלים... קבר מתים"" וכו'."
		"כלומר עלינו להיות דבקים בתלמידי חכמים ובמידותיו של הקב""ה ומתוך כך נהיה דבקים בה' אלהינו."
		"והוספתי לכבוד השבת ולכבוד החתן: באשר לעצם ההתכנסות של כולנו בשבת שמחה זו, ראיתי שמציינים כמקור למנהג את ""פרקי דרבי אליעזר"" (פרק יז), וכך נאמר שם: ""ראה שלמה שמדת גמילות חסדים גדולה לפני המקום, וכשבנה בית המקדש בנה שני שערים: אחת לחתנים ואחת לאבלים ולמנודים, והיו ישראל הולכים בשבתות ויושבין בין שני שערים הללו, והנכנס בשער חתנים היו יודעין שהוא חתן, והיו אומרים לו: השוכן בבית הזה ישמחך בבנים ובבנות. והנכנס בשער אבלים והיה שפמו מכוסה אז היו יודעין שהוא אבל, והיו אומרים לו: השוכן בבית הזה ינחמך. והנכנס בשער האבלים ולא היה שפמו מכוסה ואז היו יודעין שהוא מנודה, והיו אומרים לו: השוכן בבית הזה ינחמך ויתן בלבך שתשמע לחברין (ויתן בלב חבריך לסלוח לך) ויקרבוך כדי שיצאו כל ישראל ידי חובתן בגמילות חסדים. משנחרב בית המקדש התקינו (חכמים ז""ל) <b>שיהיו חתנים</b> ואבלים<b> הולכין לבתי כנסיות ולבתי מדרשות ואנשי המקום רואים את החתן ושמחים עמו,</b> ורואין את האבל ויושבין עמו על הארץ כדי שישבו ויצאו כל ישראל ידי חובתן בגמילות חסדים, ועליהם הוא אומר: ברוך אתה ה' גומל שכר טוב לגומלי חסדים"". בנוסח קצת שונה מופיעים הדברים במסכת סופרים (יט, ט), וכך גם בטור (יו""ד סימן שצג), אך שם רק בקשר לאבל ר""ל."
		"גמילות חסדים - שמעתי אומרים שאתה קצת ""נגוע"" בה, ומן הסתם זה ענין של גֶנים. אמא שתח' - אנו מקבלים ריקושטים של גמ""ח התרופות שלה, סבא מאיר וסבתא שרה שי' - אינם טומנים ידם בצלחת בענין זה, ממן שתח' - יש לה ברנשַה מיוחדת, אמי הי""ד - עסקה בגמ""ח בגופה ובממונה, ואֵם ממן הי""ד - שילמה את כל המחיר על מאמציה להציל ילדי ישראל במלחמה."
		"ברכתי־ברכתנו, שתמשיך במידה זו יחד עם חיה שתח' בביתכם החדש, אך במידה הנכונה, שהרי זה נקרא ""מידה""!"
		"נחזור לפסוק שהתחלנו בו: ""על כן יעזב איש את אביו ואת אמו ודבק באשתו"". הרופא, רבי עובדיה ספורנו, כתב מירשם נפלא לענין זה: ""ראוי שישתדל האדם לישא אשה ההוגנת לו וראויה לידבק בו גם שיצטרך לעזוב את אביו ואת אמו, כי לא יהיה דיבוק אמיתי בבלתי דומים, אבל יהיה בדומים בלבד, כי אז יכוונו לדעת אחת""."
		חזקה עליך שהשתדלת כראוי ויהיה זה דיבוק אמיתי בדומים, וכולנו נראה מכם רוב נחת.
		לבסוף, אם יורשה לי, אבקש להזכיר כי בקהילות אשכנז נהגו לזמר פיוט מיוחד (שנתחבר על־ידי רבי אביגדור קרא) לכבוד החתן (כשהחתן עולה לקרוא בתורה) בשבת שלפני החתונה.
		"במקומנו, ודומה שכך ברוב המקומות, הסתפקו בבית הראשון: <b>""אֶחָד יָחִיד וּמְיֻחָד אֵל. נִדְרָשׁ לְבַר לֵבָב אֲשֶׁר שׁוֹאֵל. אַך טוֹב אֱלֹהִים לְיִשְׂרָאֵל. הַלֲלוּיָהּ""</b>. כלומר הקב""ה, שהוא אחד, ממלא את הבקשות אשר שואל האדם התמים במעשיו, שהוא ""בר לבב"" (תהלים כד, ד), שהרי אמרו ""חתן - מוחלין לו על כל עוונותיו"" (ירושלמי ביכורים פ""ג, ה""ג). סוף הבית לפי תהלים (עג, א): ""אך טוב לישראל אלהים לברי לבב""."
	@22ו	"<b>רש""י ד""ה ושמרתם, זו משנה. ע""כ.</b> לא ידעתי למה אין לפרש כפשוטו - מצוות לא תעשה, בניגוד ל""ועשיתם"" - מצוות עשה. (פ' דברים תש""ן)"
		"חשבתי להיעזר בדברי רש""י להלן (יג, א ד""ה תשמרו לעשות) ""שכל הִשמר לשון לא תעשה הוא"" וכו', אלא שכאן אין זה לשון נפעל אלא קל, והנה שמתי לב שגם שם לשון הכתוב הוא בבניין קל, ואף על פי כן אומר רש""י מה שהוא אומר. וצריך עיון. (פ' ראה תשנ""ו)"
	@22ט	"<b>רש""י ד""ה רק השמר לך וגו', ...ואם תעוותו אותם מתוך שכחה, תחשבו שוטים. ע""כ.</b> לא ידעתי, למה דווקא על־ידי שכחה. ומכל מקום, כמה אמת בדברים הללו. (פ' ואתחנן תשמ""ט)"
		"יפה מעיר בעל ""שפתי חכמים"" (אות ל) שרש""י בא ליישב לשון ""רק"", שהוא מיעוט. ועל כל פנים, פירושו של רש""י נפלא. (פ' ואתחנן תשנ""ב)"
	@22יב	"<b>""...ותמונה אינכם רֹאים זולתי קול"".</b> כלומר ראו את הקול, כאמור (שמות כ, טו) ""וכל העם רֹאים את הקולֹת"". אך ראה ראב""ע על אתר ושם. (פ' ואתחנן תשנ""ב)"
	@22יד	"<b>""...בעת ההִוא"".</b> בלי נדר אבדוק את כל המקבילות שבספר דברים, שמא אפשר למצוא, אימתי רש""י מבאר מהו המועד ואימתי לא. כאן הביטוי נראה מיותר לגמרי, אך בעל ""העמק דבר"" מבאר: עוד בעת לוחות הראשונות. ברם, אין זה משכנע. (פ' דברים תשנ""ח)"
		"הופתעתי כשראיתי שהביטוי ""בעת ההִוא"" מופיע חמש עשרה פעמים בספרנו, פעמיים בספר בראשית ופעם אחת בלבד בספר במדבר. זהו ממצא שצריך לתת עליו את הדעת ולהבין מה בא לומר לנו. (פ' ואתחנן תשס""ה)"
	@22טו	"<b>""ונשמרתם מאד לנפשתיכם"" וגו'.</b> אף אחד מן הפרשנים הגדולים אינו מזכיר כאן את המשמעות שאנחנו נותנים לפסוק זה היום - שמירה על החיים. וצריך לבדוק, מי זה ואיפה העלו עניין זה לראשונה. (פ' שופטים תשנ""ה) הערת הרב אבישי גרוסר שי': וראה ""תורה תמימה"" (למעלה ד, ט), שהביא מעשה דגמרא (ברכות לב ע""ב): מעשה בחסיד אחד שהיה מתפלל בדרך, בא שר אחד ונתן לו שלום ולא החזיר לו שלום. המתין לו עד שסיים תפילתו. לאחר שסיים תפילתו אמר לו: ריקא, והלא כתוב בתורתכם ""רק השמר לך ושמור נפשך"", וכתיב ""ונשמרתם מאד לנפשתיכם"", כשנתתי לך שלום למה לא החזרת לי שלום? אם הייתי חותך ראשך בסייף, מי היה תובע את דמך מידי? אמר ליה: המתן עד שאפייסך בדברים. אילו היית עומד לפני מלך בשר ודם ובא חברך ונתן לך שלום, היית מחזיר לו? אמר ליה: לאו! וכו'. אמר ליה: ומה אתה שהיית עומד לפני מלך בשר ודם שהיום כאן ומחר בקבר כך, אני שהייתי עומד לפני מלך מלכי המלכים הקב""ה שהוא חי וקיים לעד ולעולמי עולמים, על אחת כמה וכמה. מייד נתפייס אותו השר. ע""כ. וכך מעיר בעל ""תורה תמימה"" על דברי חז""ל אלו (הערה טז): צריך לומר דלא מדינא עשה החסיד כן, אלא ממידת חסידות יתירה, שהרי לדינא קיימא לן דלמלכי עובדי כוכבים פוסקין (מן התפילה ומחזירים שלום), או דידע החסיד באותו השר שלא יהרגנו ורק יחכה לתשובתו אם תעלה יפה, והיה בטוח שבתשובה זו יתפייס, יען כי זולת זה אפשר לומר שאפילו ממידת חסידות אסור לעמוד במקום סכנה, ודרכי התורה דרכי נועם. והנה כתב המהרש""א כאן וזו לשונו: האי קרא בשכחת התורה מיירי וכו' ולא איירו כלל הני קראי בשמירת נפש אדם עצמו מסכנה, עכ""ל. ולפי דבריו צריך לומר דרק לדחויי בעלמא השיב החסיד לההגמון מה שהשיב, אחרי דלא איירו כלל בשמירת הגוף, <b>וכן מה דמרגלי בפומא דאינשי הפסוק ""ונשמרתם מאד לנפשתיכם"" לכל ענין היזק גופני, הוא לדברי המהרש""א בטעות</b>. אבל לא כן מפורש דעת הרמב""ם, שכתב (הלכות רוצח ושמירת הנפש יא, ד), וזו לשונו: מצוות עשה להסיר כל מכשול שיש בו משום סכנת נפשות ולהשמר בדבר יפה יפה, שנאמר: ""השמר לך ושמר נפשך מאד"". עכ""ל. הרי מפרש לשונות הפסוקים האלה מפורש בשמירת הגוף. הערת ר' זאב נוימן שי': וכך העיר הגרצ""י קוק (בשיחותיו לספר במדבר עמ' 311 הערה 16): ...מן הפסוק ""ונשמרתם מאד לנפשֹׁתיכם"" אנו למדים חובה לשמור על הבריאות. זה פירוש המילה 'נפש': גילוי החיוניות האלהית בממשות הגוף והחיים. אבל לכאורה זה משונה, כי פסוק זה לא הוזכר בתורה בקשר לזהירות שמירת הבריאות, אלא הוא מופיע בתור אזהרה שלא לעשות הגשמה בשם שמים: ""ונשמרתם מאד לנפשתיכם כי לא ראיתם כל תמונה ביום דבר ה' אליכם בחֹרב מתוך האש"", ומה השייכות לענין שמירת הבריאות? אלא ששלמות החיים מופיעה רק על־ידי שלמות החיים האידיאליים והרוחניים. שלמות הבריאות כוללת בריאות הגוף והנפש ביחד. ע""כ. והוסיף הרב איתן שנדורפי שי': באשר לשאלה אם הציווי ""ונשמרתם מאד לנפשֹׁתיכם"" הוא מדאורייתא או מדרבנן עיין ב""מנחת חינוך"" מצוה תקמו (מהדורת מכון ירושלים אות יא הערה ו שם)."
	@22כ	"<b>רש""י ד""ה מכור, הוא כלי שמזקקים בו את הזהב. ע""כ.</b> דבריו קצת תמוהים, שהרי כאן נאמר ""מכור הברזל"", ולמה לא יאמר אפוא: כור שמתיכים בו <b>ברזל </b>לצרפו מן הפסולת, והרי גם זה נכון. (פ' דברים תש""ן)"
		"ועוד: למה אפוא קוראים לכלי ""כור ברזל"" ולא 'כור זהב'? (פ' ואתחנן תשנ""ב)"
		"ואמר לי ר' יהודה גרינשפן שי' במוצאי שבת, כי לדעתו רש""י רומז לפסוק במשלי (יז, ג) ""מצרף לכסף וכור לזהב"". (פ' ואתחנן תשנ""ו)"
		"וב""מלכה של תורה"" מביא בשם ""מלאכת הקודש"", כי ""מעולם לא שמענו שמצרפים את הברזל"" וכו'. ולעניות דעתי, במחילה מכבוד תורתו, אין זה נכון, ולא שמענו אינה ראיה. (פ' ואתחנן תשנ""ח) הערת הרב איתן שנדורפי שי': יתכן שרש""י רצה להדגיש שישראל הם כמו זהב, ולא רק כמו ברזל! ורק הכלי עשוי מברזל."
	@22כא	"<b>""וה' התאנף בי על דבריכם"" וגו'.</b> תמיהני מה ראה משה להפסיק באזהרות ולשוב ולהזכיר את מה שנגזר עליו שלא יכנס לארץ, והרי כבר אמרו למעלה (א, לז; ג, כו), כלומר פעמיים, ועתה בשלישית! (פ' ואתחנן תשמ""ז)"
		"לשאלה זו נדרש רמב""ן על אתר. לדבריו, אמר משה: ה' ציווני ללמד אתכם מצוות שתעשו בארץ, אבל כיוון שגזר עלי שלא אכנס לארץ לא אוכל ללמד אתכם שמה, על כן שמעו לדברי ואל תשכחו תורתי שלמדתי אתכם. ובאשר לביאורו ""על דרך האמת"" - ראה ""תכלת מרדכי"" המובא אצל רח""ד שעוועל, אלו דבריו: עם מה שדבריו הם על דרך הסוד, נראה בפשטם כי משה חשש פן יעשו פסל ותמונה, ולאחר שמנה כל המינים חשש פן יעלה על דעתם לעשות תמונתו, שהוא היה המצווה אותם והמחוקק מפי עליון יתברך שמו. ואולי מטעם זה הוצרך משה למות, פן יעשוהו לנעבד. וזה שאמר: ""כי אנכי וכו' אינני עובר וכו' השמרו לכם וכו' ועשיתם לכם תמונת כל אשר צוך"" וכו', ורצונו לומר תמונת המצווה מפי ה' יתברך, והכוונה היא על עצמו. וביאר כי על כן מת במדבר, וה' התאנף בי בשבילם, על כן חלילה להם לעשות כן. וכמו שאמרו חז""ל, שנפרעין מן הנעבדים גם כן, והיודע מקורות דרכי אומות העולם עובדי עבודה זרה הקדמונים ודרכיהם לעשות דמויות מחוקקיהם ולעבדם, לא ייפלא אם משה רבנו ע""ה חשש לזה. ע""כ. ולפי ראב""ע, מדבריו התעורר משה לומר כן. כיוון שאמר: ""ויוצִא אתכם מכור הברזל ממצרים להיות לו לעם נחלה"", היינו שיעבדו ישראל את ה' יתברך בארץ, נתעורר על צרת עצמו, הגזירה שלא יעבור את הירדן, ואמר להם: אתם נכנסים לארץ, אבל אני איני נכנס. באופן אחר באר ""אור החיים"" הק' על אתר. לדבריו, אין כאן חזרה על אשר נגזר על משה רבנו למעלה (א, לז; ג, כו), כאן יש תוספת גזירה - לא רק שלא יזכה להכנס לארץ, אף את עצמותיו לא יעלו לקברן בארץ. ודבריו רחוקים קצת לעניות דעתי. (פ' ואתחנן תשמ""ח)"
	@22כג	"<b>רש""י ד""ה אשר צוך ה', אשר צוך שלא לעשות. ע""כ.</b> כמובן! מה ראה רש""י לציין את הברור מאליו? היש מי שעלול היה לטעות בזה?! (פ' ואתחנן תשנ""א - לביא) וראה ""ספר הזכרון"". לדבריו, חידושו של רש""י כאן הוא שלשון ציווי יכולה לבא גם על השלילה, בדומה לברכת האירוסין (""וצוונו על העריות"") שציוה על האיסור."
	@22כט	"<b>""ובקשתם משם את ה' אלהיך ומצאת"" וגו'.</b> כאן בולט המעבר מלשון רבים ללשון יחיד יותר מן הרגיל. אך אפילו ב""דעת מקרא"" אין הערה בנידון. (פ' ואתחנן תשס""ג) וראב""ע כתב: ואל תתמה על מילת ""ובקשתם... ומצאת"", כי ידבר לרבים ולגוי אחד, או לאדם אחד. ע""כ. כלומר הדיבור מכוון לרבים וליחיד. ולפי רמב""ן בספר בראשית (יח, ג) דרך התורה, בפרט ב""משנה תורה"", להתחיל בלשון רבים ולהמשיך בלשון יחיד. הערת ר' זאב נוימן שי': ראה שיחות הרצי""ה לספר דברים (עמ' 242, 346, 475) - ""בספר דברים לשון יחיד מכוון לגוף הלאומי, לכלל ישראל, לעם כולו""."
	@22ל	"<b>""...ושבת עד ה' אלהיך"" וגו'.</b> לפי רמב""ן הרי זה לשון עתיד ולא ציווי - ""גם זה רמז לגאולת בבל"" וכו'. ואילו להלן (ל, ב) הוא מפרש גם לשון ציווי וגם לשון הבטחה. ולא ידעתי, מניין לו הבחנה זו. (פ' דברים תשנ""ד)"
	@22לב	"<b>רש""י ד""ה ולמקצה השמים, ...ומדרשו וכו'.</b> הוא מעין סיכום דברי רב יהודה אמר רב ורבי אלעזר בתערובת אחת, בלא הזכרת שמותיהם, עיין חגיגה (יב ע""א). (פ' ואתחנן תשנ""א - לביא)"
	@22לג	"<b>""השמע עם קול אלהים מדבר"" וגו'. ""או הנסה אלהים לבוא לקחת לו גוי"" וגו'.</b> תמיהני, מדוע הקדים משה רבנו ע""ה מתן תורה ליציאת מצרים. (פ' ואתחנן תשמ""ז) הערת הרב איתן שנדורפי שי': ראה נצי""ב לפסוק לב. והוסיף ר' חזקי פוקס שי': נראה ששינה משה רבנו ע""ה מן הסדר הכרונולוגי, כדי להדגיש את גודל המאורעות. מתן תורה הוא היציאה הגדולה ביותר מגדר הטבע ולאחר מכן היציאה הפלאית ממצרים. משה רבנו אומר לישראל: ""ההיתה מציאות כה פלאית כמתן תורה בו 'שמע עם קול אלהים' וגו'? ודאי שלא. ולא זו בלבד, אלא שאפילו מציאות פחות פלאית של 'הנסה אלהים לבוא לקחת לו' וגו' לא היתה!""."
	@22לד	"<b>רש""י ד""ה הנסה אלהים, הכי עשה נסים וכו'.</b> כלומר יש כאן פועל - הנס = לעשות ניסים, ולכאורה כמו אונקלוס (מבלי להכנס למחלוקת בינו ובין רש""י בשאלה אם ""אלהים"" שכאן הוא קודש או חול). והנה בעוד אונקלוס מתרגם כך גם את התיבה ""מסֹת"" שבהמשך הכתוב - ""בניסין"", מפרש רש""י שם (ד""ה במסת) - על-ידי נסיונות. וצריך עיון למה אינו נשאר נאמן לפירוש אונקלוס גם שם. (פ' ואתחנן תשמ""ט) הערת ר' רפאל בנימין פוזן שי': בשאלה אם ""הֲנִסָּה אֱלֹהִים"" הוא שם קודש או חול, ההכרעה תלויה בשאלה מהו הניגוד בפסוקנו; האם הניגוד הוא בין יחס ה' לישראל ובין יחסו לאומות העולם, או שהניגוד הוא בין ה' לבין האלילים?"
		"אונקלוס שתרגם ""אוֹ נִסִּין עֲבַד ה'"" פירש כדרך הראשונה, וכוונת השאלה היא: וכי עשה ה' ניסים עם אומה אחרת כפי שעשה עמכם? נמצא שתרגם ""אלהים"" כשם קודש ובדרך זו הולכים גם רוב פרשנינו. אבל לרש""י שפירש ""או הנסה אלהים - הכי עשה נסים שום אלוה"" הוא שם חול."
		"אף על פי שהסגנון מסייע לרש""י, אונקלוס נמנע מלפרש כמוהו לכבוד שמים: אין להשוות את הבורא עם אלילים ואפילו לצורך הדגשת ההבדל שביניהם. ומכיוון שפירש את הכתוב על הקב""ה, הוצרך להמיר את הפעלים 'נִסָּה' ו'לָבוֹא', שאינם ראויים להאמר כלפי הבורא: 'לָבוֹא' - משום שהוא פועל תנועה, ואילו 'נִסָּה' מביע ספק ביכולת הבורא. הפיתרון התרגומי הוא בשינוי 'נִסָּה' מפועל לשם עצם (ניסים), ובמקום 'לָבוֹא' תרגם בפועל המופשט 'אִתְגְלֵי', כדרכו. (מתוך ספר ""פרשגן"" - ביאור חדש לתרגום אונקלוס - בכתיבה)"
	@22לה	"<b>רש""י ד""ה הראת, ...וכשם שקרע את העליונים, כך קרע את התחתונים וכו'.</b> לא ידעתי מה השוואה זו באה ללמדנו. כלום ידענו שקרע את העליונים? וכלום אפשר היה לדעת אלמלא קרע גם התחתונים? קשה לי. (פ' ואתחנן תשמ""ט)"
	@22לז	"<b>""...ויבחר בזרעו אחֲריו"" וגו'.</b> מוסב על ""את אבֹתיך"", וראה אונקלוס המתרגם ""בבניהון"", וב""דעת מקרא"" מבואר כך: והטעם שאמר הכתוב ""זרעו"" בלשון יחיד, וכיוון לזרע יעקב, ולא אמר ""בזרעם"" כפי שמידת הדקדוק מחייבת - שאילו אמר ""בזרעם"", היו בני ישמעאל ובני עשו אומרים: גם אנחנו בכלל זרעם של האבות (ראה ראב""ע וחזקוני על אתר). ולפי שכאן מדובר בירושת הארץ, הוציאם הכתוב מן הכלל. (פ' ואתחנן תשס""ה)"
		"וראה רש""י בסוף ד""ה ויוצאך בפניו. לדבריו, הכתוב מלמדנו שיציאת מצרים היתה בפני האבות אברהם יצחק ויעקב ולעיניהם, ומה שכתוב ""ויוצאך בפניו"", בלשון יחיד, ולא 'ויוצאך בפניהם', אין בכך כדי לדחות הסבר זה, שהרי גם ברישא של הפסוק ישנה התייחסות לאבות בלשון יחיד - ""ויבחר בזרעו אחריו"". כלומר כשם שהכתוב השתמש בלשון יחיד ברישא - ""בזרעו"" [של ""אבֹתיך""], במקום: בזרעם, כך גם בסיפא - ""בפניו"", במקום: בפניהם. וכן ""אחריו"" במקום: אחריהם. (פ' ואתחנן תשמ""ז)"
		"הקושי שבפני רש""י ברור, אך קשה, כיצד הוא מפרש את זה שבסיפא בזה של הרישא, בלא לתת פתרון לזה, שהרי לשון היחיד ""זרעו אחריו"" ביחס ל""אבֹתיך"" לא פחות קשה מלשון היחיד ""בפניו"". ולפי מה שכתבתי בדיבור הקודם דברי רש""י מבוארים יפה."
		"ומצאתי שציינתי פעם באחד החומשים: ראה ""דיוקים"", ואכן ר' פינחס וולף זצ""ל נדרש ללשון היחיד ומביא את דברי ""חזקוני"" (המוזכרים בדיבור הקודם) וגם ביאור נאה בשם ר' אפרים אנסבכר ז""ל. לדבריו, שיעור הכתוב הוא: מכיון שאהב את אבותיך, הרי כל אחד מהם היה ראוי שזרעו ייבחר על־ידי ה'. (פ' ואתחנן תשמ""ח)"
	@22לח	"<b>""...גדֹלים ועצֻמים ממך"" וגו'.</b> ביטוי דומה מוזכר להלן (ז, א), ובשני המקומות אין רש""י מעיר מאומה, בעוד שמעיר ללשונות אלה להלן (ט, א), ועוד יותר להלן (יא, כג), והדבר תמוה. (פ' שופטים תשנ""ה) וראה ""קיצור מזרחי"" (להלן ט, א) שכתב: לעיל על הפסוק ""להוריש גוים גדֹלים ועצֻמים ממך"" לא פירש רבנו כלום, כי כלפי מעשי הקב""ה, המוריש, אין להזכיר שום הפלגת כוח."
		"<b>רש""י ד""ה ממך מפניך, סרסהו ודרשהו וכו'.</b> כאילו נכתב: 'להוריש מפניך גוים גדולים ועצומים ממך'. (פ' ואתחנן תשנ""ה)"
	@22מא	"<b>רש""י ד""ה אז יבדיל, נתן לב להיות חרד לדבר שיבדילם וכו'.</b> אכן נכונים דברי ""שפתי חכמים"" (אות צ) באשר לקושי שרש""י חש, כי אמנם ""אז"" פירושו מיד, ו""יבדיל"" הוא לשון עתיד, אך לא ידעתי, מה טעם בנתינת לב בקשר לפעולה שבסופו של דבר צריכה להיעשות. (פ' ואתחנן תשנ""ט) וראה ""גור אריה"". לדבריו, הכתוב בא לציין שבחו של משה רבנו, שאף על פי שמבחינה מעשית לא היה בידו להשלים המצוה כל עוד לא הופרשו גם שלוש הערים שמעבר לירדן המערבי, מחשבתו ורצונו היו נתונים במצוה. ע""כ. ורבנו בחיי כתב: ואף על פי שידע משה שלא יהיו ערים אלו קולטות עד שיבדלו שלוש בארץ כנען, מכל מקום רצה להשתדל אפילו בחצי מצוה כדי להוסיף אותה על שאר מצוותיו וצדקותיו אשר עשה. ומכאן נלמוד התעוררות גדול בקיום המצוות, וכאן נוכל להתבונן במעלות המצוות ובכחם ובשכרם העצום כאשר יעשה אותן האדם על השלמות. ע""כ."
		"<b>רש""י ד""ה בעבר הירדן מזרחה שמש, באותו עבר וכו'.</b> וראה ""שפתי חכמים"" (אות ק). ולא ידעתי לשם מה צריך את כל הדיוקים הללו, והרי ברור שמדובר בעבר הירדן המזרחי משום שהעבר המערבי עדיין לא היה בידי ישראל. (פ' ואתחנן תשס""ה)"
	@22מה	"<b>""אלה העדֹת והחקים והמשפטים"" וגו'.</b> השאלה שנשאלה בריש הספר בעקבות דברי חז""ל ""כל מקום שנאמר 'אלה', פסל את הראשונים"" (ראה בראשית רבה יב, ג; תנחומא משפטים ג ועוד), מתבקשת כמובן גם כאן (וראה מה שכתבתי שם). את תשובת החזקוני על אתר לא הבינותי, ואילו בעל ""אור החיים"" הק' אינו מעיר כאן מאומה, משום מה. (פ' ואתחנן תש""ס)"
		"<b>רש""י ד""ה אשר בעבר הירדן, ...שהעבר השני היה במערב. ע""כ.</b> תמיהני על לשון העבר ""היה במערב"". וכי זה מן הדברים שעשויים להשתנות? (פ' ואתחנן תשנ""ג) הערת הגר""א נבנצל שליט""א: באותה שעה היה במערב לישראל, עד שעברו את הירדן."
@11ה	@22ד	"<b>רש""י ד""ה פנים בפנים, ...הרי המוכר עצמו מדבר עמכם. ע""כ. </b>יש חומשים שכתוב בהם ""הרי <b>הלוקח </b>עצמו..."", והגירסה שלפנינו נוחה יותר. מעניין שבדפו""ר הגירסה היא ""הלקוח"". וראה ""משכיל לדוד"" המציין כי בכמה דפוסים קדומים הגירסה היא ""הלוקח"", ומבאר, שאמנם בדרך כלל הקב""ה נקרא ""מוכר"" ביחס לתורה (""כי לקח טוב נתתי לכם""), אבל כאן נקרא ""לוקח"", כי לקח את בני ישראל לו לעם. (פ' ואתחנן תשס""ד)"
	@22ה	"<b>רש""י ד""ה לאמר, ...לאמר ""אנכי ה'"" וגו' (פסוק ו) ו""אנכי עֹמד בין ה' וביניכם"". ע""כ.</b> לפי רש""י תיבת ""לאמר"" האמורה כאן, אינה קשורה לפסוק זה אלא לקודמו והוא מוסב על הנאמר שם: ""פנים בפנים דבר ה' עמכם בהר מתוך האש... לאמר אנכי ה'"" וגו', אלא שהפסיק העניין לומר שיראו מפני האש. ולא ידעתי מה בא רש""י ללמד במילים ""ואנכי עֹמד בין ה' וביניכם"" שבסיפא. (פ' ואתחנן תשנ""ה) הערת הרב איתן שנדורפי שי': דומה שהמילים ""ואנכי"" וגו' באות להמשיך את הסבר רש""י למהלך שני הפסוקים."
		"ולכאורה היה רש""י צריך לומר: סרס המקרא, שהרי מעביר את התיבה ""לאמר"" אל לפני האתנחתא. (פ' ואתחנן תשס""א) הערת ר' חזקי פוקס שי': כוונת רש""י היא להעביר את המילה ""לאמר"" אל סוף הפסוק הקודם ולא אל לפני האתנחתא. כלומר אין מדובר במקרא מסורס אלא במאמר מוסגר, ויש לקרוא הפסוקים כך: ""פנים בפנים דבר ה' עמכם בהר מתוך האש (ואנכי עומד בין ד' וגו') לאמר""."
	@22ו	"<b>""אנכי ה'... וכל אשר לרעך"".</b> עשרת הדברות נאמרו לישראל פעמיים - הפעם הראשונה היא במעמד הר סיני בשעת מתן תורה, והיא הפרשה האמורה בספר שמות (כ, א), והפעם השניה זו הפרשה האמורה כאן, כאשר משה חוזר עליהם ומשמיעם לבני ישראל, בעמדם בערבות מואב טרם כניסתם לארץ."
	@22יא	"<b>""לשוא... לשוא"".</b> מתרגם אונקלוס: למגנא... לשקרא. ומעין זה בספר שמות (כ, ז). (פ' דברים תשנ""ד) וכך מבאר חזקוני שם (שמות כ, ז): ""לשוא"" - לחנם, כתרגומו. אל תרגיל עצמך לישא את שמו בחינם אפילו באמת, שמתוך הרגילות תבא לישא את שמו לשקר ואז לא תנקה. ""כי לא ינקה ה' את אשר ישא את שמו לשוא"" - ולשקר. הערת ר' זאב נוימן שי': והעיר הגרצ""י קוק בכתי""ק: ""כיון שהוא לשוא הרי זה שימוש בו שלא באמת""."
	@22יב	"<b>רש""י ד""ה שמור, ...ובתיבה אחת נאמרו וכו'.</b> ראה ""שפתי חכמים"" (אות ד), לפיו חוזר רש""י על פירושו משום שכאן נאמר ""כאשר צוך"", ומזה עיקר הלימוד שבדיבור אחד נאמרו זכור ושמור. ודבריו תמוהים, כי בד""ה הבא (כאשר צוך) מפרש רש""י (על פי שבת פז ע""ב), בכיוון אחר לגמרי - קודם מתן תורה, במרה. (פ' ואתחנן תשמ""ו)"
		"ושוב מפרש רש""י על דרך נס, אף כי לכאורה אפשר לומר, גם לדברי רש""י עצמו, כי אחת משתי הלשונות - ""זכור"" או ""שמור"" - נאמרה במרה והאחרת בסיני, בנוסח עשרת הדברות הראשון, ואז אין כל צורך בנס, והשוני שבין שתי הלשונות יתפרש בדרך שמתפרשות כל יתר הסטיות שבשני הנוסחים. (פ' ואתחנן תשמ""ח)"
		"וכששאלתי השבוע את ר' יצחק הדס שי' מה טעם בנס זה ששמעו מה שאין האוזן יכולה לשמוע, לשם מה זה וכיצד הבינו, אמר לי לפחות דבר אחד - שם, בסיני, היה נס שהכל הבינו. אך המאמר עדיין קשה. (פ' ואתחנן תשס""ב) וראה רמב""ן בספר שמות (כ, ח). לדבריו, לא הקפידו חכמים בכל חילופי הלשונות שבין דברות הראשונים לשניים, כי העיקר המכוון ולא דקדוקי הלשון, אבל כאן נשתנה הענין מזה לזה, כי ""זכור"" הוא מצוות עשה ו""שמור"" הוא מצוות לא תעשה, ואין ראוי למשה שיחליף את דברי ה' ממצוות עשה למצוות לא תעשה. וראה מש""כ בספר שמות (כ, א)."
	@22טז	"<b>רש""י ד""ה כאשר צוך, אף על כיבוד אב ואם נצטוו במרה, שנאמר ""שם שם לו חק ומשפט"" (שמות טו, כה). ע""כ. </b>רמב""ן (בפסוק יא) מקשה, שהנה שם אין רש""י מזכיר אלא שבת ופרה אדומה ודינין. ואולי אפשר לומר שרש""י כולל מצוות כיבוד אב ואם בדינין, כרמוז בדבריו כאן כשהוא מסמיך כל עניין מרה לכתוב שבשמות שם. (פ' ואתחנן תשמ""ח) וראה מש""כ בספר שמות (טו, כה). ו""גור אריה"" על אתר כתב: יש לדקדק ששם בפרשה (שמות טו, כה) לא הזכיר רבנו רק ""שבת ודינים ופרה אדומה"", ולא כתב ""כבוד אב ואם"", ויש לומר משום שנאמר שם ""שם שם לו חק ומשפט ושם נסהו"", דהיינו שניסה את העם אם ילכו בתורתו, ובכל המצוות שנאמרו שם שייך נסיון חוץ מן כבוד אב ואם, כי האדם עושה זאת בטבעו לכבד אביו ואמו, וזהו מן המצוות הטבעיות שהאדם עושה ומקיים בטבע, ולפיכך לא פירש למעלה כיבוד אב ואם, שאין בזה נסיון, רק שבת ופרה אדומה ודינים ששייך בהם נסיון."
		"ועתה קצת קשה לי: איזו ראיה מביא רש""י מן הפסוק שבשמות? (פ' ואתחנן תשנ""א, לביא) הערת הרב איתן שנדורפי שי': הראיה מספר שמות באה רק להסביר מנין שנצטוו דווקא במרה. כלומר על כך שנצטוו לפני מתן תורה למדנו מהמילים ""כאשר צוך ה' אלהיך"", אבל היכן נצטוו ציוויים אלו? והרי בין המצוות שנצטוו בסוף פרשת בא לא מופיעות מצוות אלו! על כך כתב רש""י שנצטוו במרה. והיכן נאמר במרה שנצטוו במצוות? במילים ""שם שם לו חק ומשפט""!"
	@22יח	"<b>רש""י ד""ה ולא תתאוה, לא תירוג, אף הוא לשון חמדה וכו'.</b> בדברות ראשונים נאמר הדיבור בלשון ""לא תחמד"". אולם שתי הלשונות עניינן אחד, שהרי אונקלוס מתרגם כאן ""ולא תירוג"", שמשמעו ""לא תחמד"". אולם הרמב""ם (הלכות גזילה ואבידה א, ט-י) מבחין בין חימוד לתאוה. לדבריו הלאו של ""לא תחמוד"" הוא אזהרה על המעשה הבא בעקבות חמדת הלב, כגון, החומד חפץ של חברו ומשתדל להשיג אותו, ומפציר בו עד שמוכר לו את החפץ או מוותר לו עליו, ואילו איסור ""לא תתאוה"" הוא על עצם חמדת הלב. ואפילו אם אינו משתדל בפועל להשיגו, אלא רק מתכנן כיצד להשיגו, עובר על איסור זה. וראה סמ""ג (ל""ת קנח) המעיר על דברי הרמב""ם. טענתו היא שבפסוקנו אין רק לאו אחד של ""לא תתאוה"", אלא שני איסורים - ""לא תחמד"" ביחס ל""אשת רעך"", ו""לא תתאוה"" ביחס ל""בית רעך, שדהו... וכל אשר לרעך"". היתכן - מקשה הסמ""ג - שתחמיר התורה בחמדת רכושו של הזולת (שבה אף התכנון אסור), יותר מבחמדת אשתו (שבה רק ההשתדלות אסורה). מכך מסיק הסמ""ג שמצוות ""לא תחמד"" ומצוות ""לא תתאוה"" - איסור אחד הן, האוסר את ההשתדלות להשיג את השייך לזולת. (פ' ואתחנן תשמ""ד) וראה ב""ח חו""מ סוף סימן שנט, שיישב את שיטת הרמב""ם."
	@22יט	"<b>""את הדברים האלה דבר ה' אל כל קהלכם בהר"" וגו'.</b> כלומר את כל עשרת הדברים. ואם כן, מהו עניין ""אנכי ולא יהיה לך מפי הגבורה שמענום""? (פ' ואתחנן תשנ""ב) לשאלה זו נדרשנו כבר בספר שמות (כ, א), וכך כתוב שם: נחלקו קדמונים ממי שמעו בני ישראל את עשרת הדברות: יש סוברים שאת שני הדברות הראשונים שמעו מפי ה' כקול שאינו מחולק ומשה חילק ופירש להם, ושאר הדברות שמעו ישראל מפי משה בלבד (רמב""ם מורה נבוכים ג, לג). יש סוברים ששני דברות ראשונים נאמרו בבהירות על־ידי ה' והשאר נאמרו בלא שהבינו ישראל ונזקקו לפירושו של משה (רמב""ן לפסוק ז). יש שהוסיפו שתחילה אמר ה' את כל הדברות בדיבור אחד ולא הבינו ישראל, ואחר כך חזר והשמיע כל דיבר - השניים הראשונים היו מובנים והשאר הוצרכו לביאורו של משה (רש""י, חזקוני ורא""ם על אתר). ויש סוברים שכל הדברות נאמרו על־ידי ה' בלא כל אמצעי וכולם השיגום בהשגה נבואית (""עבודת הקודש"" ח""ד פל""ד, ""עקדת יצחק"" שער פט ואברבנאל על אתר). והטעם לכך שדווקא שני הדברות הראשונים נאמרו על־ידי ה' הוא שהם פינות התורה ויסודותיה ואי־אפשר לבטלם אפילו על־ידי נביא בהוראת שעה (דרשות הר""ן דרוש חמישי, ספר העיקרים ג, יח, וראה ""אור החיים"" הק' על אתר). ראה עוד ספר ""תרי""ג מצוות השלם - עשרת הדברות"" עמ' 34. והוסיף הרב איתן שנדורפי שי': ראה עוד ""תורה שלמה"" לרב מנחם מנדל כשר (חלק טז, מילואים, סימנים ג-ד)."
		"<b>רש""י ד""ה ולא יסף, ... (...ומשלא היה פוסק, לא היה מוסיף), כי קולו חזק וקיים לעולם. ע""כ.</b> המשפט האחרון לא מובן לי כלל, כי מה שייך חוזק הקול לעניין זה. ואילו שני המשפטים הקודמים רוצים לכאורה לומר שהמושג זמן לא שייך אצל הקב""ה. דומה שזה אי אפשר, שהרי נאמר ""וביום השביעי שבת וינפש"" (שמות לא, יז), אלא - אולי - לשון הפסקה לא שייך, וזה קצת יותר קל. (פ' ואתחנן תשנ""ב) באשר לחוזק הקול ראה ""ילקוט מעם לועז"" על אתר שכתב: קולו של הקב""ה לא פסק אלא כל עשרת הדברות נאמרו בקול אחד. והיה קול אחד, ולא חזק בתחילה וחלש בסוף, או להיפך, אלא קול חזק מתחילה ועד סוף."
		"<b>""...מתוך האש הענן והערפל... מתוך החשך וההר בֹּער באש"" וגו'.</b> מה ראה משה רבנו ע""ה להפוך את הסדר מפסוק לפסוק? (פ' ואתחנן תשס""ב)"
		"וראה ""דעת מקרא"" לפסוק יט (הוא פסוק כ בחומש ""רב פנינים""), שם מחזיר ר' אהרן מירסקי ז""ל אל למעלה (ד, יא-יב), ובזה מחזק לכאורה את שאלתי, אך אליה לא נדרש. (פ' ואתחנן תשס""ב)"
	@22כב	"<b>""ועתה למה נמות... אם יֹספים אנחנו לשמֹע את קול ה'"" וגו'.</b> קשה לי: הרי רק בפסוק הקודם הכריזו על הכרתם שאכן אפשר הדבר, שכן אמרו ""כי ידבר אלהים את האדם וחי"", ואם כן אפוא, למה רואים עתה סכנת מוות בשמיעת דבר האלהים? מה פחד יש כאן? (פ' ואתחנן תשמ""ט, תש""ן) לשאלה זו נדרש אברבנאל על אתר וכתב: ועם היות שכבר ראו פעם אחת שידבר אלהים את אדם וחי, הנה פחדו מן המוות ולא בטחו בעצמם שיראו מראות פעמים רבות כאשר ראו במראה הראשונה. לפי שֶׁהַפּוֹעַל האחד לא ירשום כל כך (ולא יעשה רושם כל כך חזק), כמו שירשום התמדת הפעולות הבאות זו אחר זו."
	@22כד	"<b>רש""י ד""ה ואת תדבר אלינו, התשתם את כוחי כנקבה וכו'.</b> קשה לי: מנין לו לרש""י לשים טענה זו בפי משה רבנו ע""ה? הביטוי ""תשש כוחו של משה"" בא בגמרא (ברכות לב ע""א), אך בהקשר אחר. ושוב בהקשר אחר משתמש בו רש""י בספר במדבר (יא, טו), ושם מציין ר' אברהם ברלינר (אות ג) לתוספות יו""ט ביבמות (פט""ז, מ""ו ד""ה בת קול), אבל אין שם לענייננו דבר אלא פירוש הביטוי. (פ' ואתחנן תשמ""ט)"
		"ולולי דמסתפינא הייתי אומר שצריך לפרש - לעומת קולו יתברך, קולו של משה הוא כקול נקבה, וזה עדיף היה לעם. ואחר ראיתי מעין זה אצל חזקוני. וראה גם ר""ע ספורנו. (פ' ואתחנן תשנ""ה)"
		"והשווה לדברי רש""י לפסוק ""אם ככה את עֹשה לי"" (במדבר יא, טו), ולכאורה אפשר לפרש גם כאן - בבקשכם שאני אדבר עמכם, ולא הקב""ה, עשיתם אותי חלש כנקבה בהשוואה אליו יתברך. (פ' ואתחנן תשס""א) הערת הגר""א נבנצל שליט""א: בהשוואה אליו יתברך אין האדם נקבה אלא אפס."
@11ו	@22א	"<b>""וזאת המצוה החקים והמשפטים"" וגו'.</b> קשה לי: (א) לכאורה היה צריך לומר: ""ואלה"", לשון רבים? (ב) למה אין - ככל שידוע לי - מאמר חז""ל המבחין בין ""זאת"" ולבין ""וזאת"", כמו שיש לגבי ""אלה"" ו""ואלה"", ראה למעלה (א, א), ומה שכתבתי שם. (פ' ואתחנן תש""ס) באשר לשאלה (א) ראה ""העמק דבר"" על אתר."
	@22ד	"<b>רש""י ד""ה ה' אלהינו ה' אחד, ה' שהוא אלהינו עתה... הוא עתיד להיות וכו'. </b>ואילו בספרי (סוף פיסקא לא), שהוא בוודאי מקורו של רש""י, בא לשון: ""בעולם הזה... בעולם הבא"". ואף כי כבר ראיתי, כמדומני, שחז""ל משתמשים בביטוי ""עולם הבא"" במקום ""לעתיד לבוא"", קצת קשה, למה שינה רש""י לשונם, אף כי לשונו מעוררת יותר תקוה. (פ' ואתחנן תשמ""ט)"
		"מעניין שכשהגמרא (ברכות יג ע""ב) מדברת על הכוונה הנדרשת ב""קריאת שמע"", לגבי הפסוק הראשון ""שמע ישראל ה' אלהינו ה' אחד"", אין התייחסות מלבד הכוונה הנדרשת בזמן שמאריכים באות דל""ת, וכדברי רש""י שם (ד""ה ובדל""ת): שיעשנו בלבו יחיד בשמים ובארץ ולארבע רוחותיה. ע""כ. ואגב, בהקשר זה, שמעתי הערה נוקבת בשם הגאון ר' ישראל סלנטר זצ""ל, שהן אמת שאין אנו מתעצלים להמליך ה' יתברך על כל השבעה רקיעים והארץ וארבע רוחותיה, אבל על עצמנו - לקבלו למלך, שיהיו אברינו נשמעים לקבל עליהם עול מלכותו יתברך, כמה פעמים שוכחים דבר זה לגמרי (ראה ""שם עולם"" ל""חפץ חיים"" ח""א סוף פרק יב). (פ' בהר בחוקותי תש""ן) וראה תוספות (ברכות יב ע""ב ד""ה בקשו) שכתבו בשם הירושלמי, שאותן שלוש פרשיות שתקנו ב""קריאת שמע"", תוקנו לפי שרמוזים בהן עשרת הדברות. על כן צריך האדם לכוון בהן באמירת ""קריאת שמע"" - ב""ה' אלהינו"" יקבל דיבור ""אנכי ה' אלהיך"", וב""ה' אחד"" יקבל דיבור ""לא יהיה לך"" וכו'."
		"בעל ""תורה תמימה"" (אות יח) מביא כאן מירושלמי מסכת ברכות (פ""א, הל""ה): תניא, מפני מה קורין שלש פרשיות אלו בכל יום? אמר רבי לוי, מפני שעשרת הדברות כלולין בהן וכו'. ולכאורה חייבים לשאול על דבריו, מדוע אפוא אין אומרין עשרת הדברות במקום קריאת שמע? ולפי שעה אין לי תשובה. (פ' ואתחנן תשנ""ז, קדומים, ברית־מילה של שילה שלמה שי') הערת הרב איתן שנדורפי שי': המשנה במסכת תמיד (לב ע""ב) מספרת מה היה סדר תפילת הכהנים בבואם ללשכת הגזית לקרוא את שמע ולהתפלל. תחילה היו מברכים אחת מברכות קריאת שמע, לאחר מכן קראו עשרת הדברות, קראו שלוש פרשיות של קריאת שמע ולבסוף ברכו את העם שלוש ברכות. הגמרא במסכת ברכות (יב ע""א) דנה בעניין קריאת עשרת הדברות מחוץ לבית המקדש ומספרת כי בתחילה בקשו לקרוא עשרת הדברות גם בשאר מקומות, אך חכמים לא הניחו להמשיך בכך ""מפני תרעומת המינים"", שלא יאמרו המינים לעמי הארץ, ששאר התורה חוץ מעשרת הדברות, אינה אמת, ויביאו ראיה לדבר מכך שבסמוך לקריאת שמע אין קוראים אלא את עשרת הדברות, לפי שהם נאמרו על־ידי הקב""ה בעצמו (ראה רש""י שם)."
		"משחיפשתי בפוסקים, לא מצאתי עד ל""משנה ברורה"" ניסוח הכוונה הרצויה בשעת אמירת הפסוק הראשון של ""קריאת שמע"", ושם כתוב (סימן ס סקי""א): ""...רק בפסוק ראשון שיש בו עיקר קבלת עול מלכות שמים ואחדותו יתברך"". ומה שבעל ""משנה ברורה"" נוקט שניים - עול מלכות שמים ואחדותו יתברך, ראה אצל רש""ר הירש הטוען כי ""האמונה היהודית באחדות ה' היא קבלת עול מלכות שמים: שעבוד כל גורלנו ומעשינו לאל אחד"", ויש בזה הגיון רב, ולמה לחלק עניין זה לשניים? (פ' ואתחנן תשמ""ח) וראה דברים שנאמרו בסעודת בר המצוה של שילה שלמה שי' (בסוף הפרשה)."
		ברית מילה
		"זכות גדולה היא להיות שותף בסעודת ברית מילה שכן ""גדולה מילה ששקולה כנגד כל המצוות שבתורה"" (נדרים לב ע""א). ואם בשְקולים עסקינן, הרי לנו דברי חז""ל ב""ילקוט שמעוני"" (רמז תתס): ""וזכרתי את בריתי יעקב... והארץ אזכר"" - מן הפסוק הזה אתה למד שני דברים - שארץ ישראל שקולה כנגד המילה - כשם שמילה דוחה את השבת, כך כיבושה של ארץ ישראל דוחה את השבת. ועוד: שהיא שקולה כנגד כל מה שנברא בששת ימי בראשית. ע""כ."
		ומכיוון שיש עניין בכבוד אכסניה - ואכסניה זו עוסקת במילה רק באורח ארעי ובמצוות ארץ ישראל באופן קבוע, ומכיוון שיש לי מה לומר להם בנידון, משום כך אדבר כמה מילים על אודות מצוות ארץ ישראל, אך קודם לכן אצא ידי חובת עניין המאורע בדבר נפלא של אבודרהם (דיני קריאת שמע).
		"בשעת המילה אמרנו ""שמע ישראל"", והנה הוא אומר: ""שמע"" - נוטריקון <b>""ש</b>או <b>מ</b>רום <b>ע</b>יניכם"" (ישעיה מ, כו). למי? <b>ש</b>־די <b>מ</b>לך <b>ע</b>ליון. אימתי? <b>ש</b>חרית <b>מ</b>נחה <b>ע</b>רבית. ואם תעשה כן, תקבל עליך <b>ע</b>ול <b>מ</b>לכות <b>ש</b>מים, שהוא ""שמע"" למפרע. ע""כ. וזה טוב לזכור בשעת מילה ובכל שעה!"
		"אכסניה זו, במיקומה ובעצם עמידתה ניצבת כנגד ""וימאסו בארץ חמדה"" (תהלים קו, כד). ויחד עם זאת - שלוש מתנות טובות נתן הקב""ה לישראל, וכולן לא נתנן אלא על־ידי ייסורין, אלו הן: תורה וארץ ישראל והעולם הבא (ברכות ה ע""א)."
		בימינו התרחב העיסוק במדידת שיעורי המצוות - כזית, כביצה, רביעית וכיוצא בזה. ולואי ויקבעו גם שיעוריהם של הייסורים.
		יהי רצון שבזכות מצוות יישוב ארץ ישראל שלכם, תשרה שכינה ביישובכם, בביתכם ובכל מעשה ידיכם.
	@22ה	"<b>""ואהבת את ה' אלהיך"" וגו'.</b> ראה מה שכתבתי למעלה (ד, ד). (פ' ואתחנן תשנ""ז)"
		"<b>רש""י ד""ה ואהבת, עשה דבריו מאהבה. ע""כ.</b> מסתבר שרש""י מבקש ללמדנו, כיצד לבטא אהבה זו הנדרשת כאן, אף כי אין זה פשוט. וראה דבריו בד""ה והיו הדברים (להלן פסוק ו). (פ' ואתחנן תשנ""ח)"
		"<b>שם. ...העושה אצל רבו מיראה, כשהוא מטריח עליו, מניחו והולך לו. ע""כ.</b> והנה עבודת ה' מיראה גם היא מעלה גבוהה מאוד, והלוואי ונגיע אליה כראוי. (פ' ואתחנן תשמ""ח)"
		"<b>רש""י ד""ה ובכל מאדך, בכל ממונך. יש לך אדם שממונו חביב עליו מגופו, לכך נאמר ובכל מאדך. דבר אחר, ובכל מאדך, בכל מדה ומדה שמודד לך וכו'.</b> מדברי רש""י להלן (יא, יג ד""ה בכל לבבכם ובכל נפשכם) ראיה שהפירוש הראשון הוא הנכון, ולא ""דבר אחר"" המובא אחריו. ותמוה שאין רש""י מזכיר זאת. וכך העירו (הערה 70 להלן שם) בחומש ""תורת חיים"": בזה יתיישב אמאי לא כתיב הכא ""בכל מאדכם"" כדלעיל, משום דלעיל מצינו למימר, יש לך אדם שממונו חביב עליו יותר מגופו, אבל גבי ציבור אינו מצוי כלל שכל הציבור או רוב יהא ממונן חביב עליהן יותר מגופן. (פ' עקב תשנ""ה)"
	@22ו	"<b>רש""י ד""ה אשר אנכי מצוך היום, לא יהיו בעיניך כדיוטגמא ישנה שאין אדם סופנה וכו'.</b> מקורו בספרי (לג). דהיינו, כבר אז רווח הזלזול בישן והשגרתי והגירוי שבחדש. הקושי שהביא את רש""י לצטט מדברי חז""ל אלו הוא מילת ""היום"", הלא זה ארבעים שנה שכבר נצטוו על התורה?"
	@22ז	"<b>רש""י ד""ה ושננתם, לשון חידוד הוא, שיהיו מחודדים בפיך וכו'. ד""ה לבניך, אלו התלמידים וכו'.</b> ולהלן (יא, יט ד""ה לדבר בם) כתב: משעה שהבן יודע לדבר, למדהו ""תורה צוה"" וכו'. וביקש הרב דוד סמסון שי' לומר, במסיבת סיום ""תלמוד תורה מורשה"" של חזי שי', כי ""ושננתם"" הוא ציווי למלמד, ואילו ""ולמדתם"" הוא ציווי לאב, ואכן זה הולם יפה את מלות המקראות, אבל קשה לקבל שהציווי הראשון יהיה מופנה לרב־למלמד, בשעה שגם מבחינה עניינית ""למדהו תורה צוה לנו"" מתחיל בגיל חינוך וזה ודאי קודם לשינון. ועוד: היכן הציווי על הלומד עצמו? כל העניין צריך עיון. (פ' מסעי תשנ""ה) באשר לציווי על הלומד עצמו ראה מאמרו של הרב ש""י זווין ""תלמוד תורה וידיעתה"" ב""לאור ההלכה"" (עמ' רמא) שכתב: חמישה פסוקים עיקריים נאמרו במצוות תלמוד תורה, וכל אחד מהם מורה על חלק מיוחד מהמצוה. ואלה הפסוקים ""ולמדתם אֹתם את בניכם""; ""ושננתם""; ""ודברת בם"" (שלושתם בפרשיות קריאת שמע); ""ולמדתם אֹתם ושמרתם לעשׂתם"" (דברים ה, א); ""והגית בו יומם ולילה"" (יהושע א, ח). ע""כ. לאחר מכן מבאר הרב זווין מהו הציווי הפרטי העולה מכל אחד מהפסוקים האמורים. וכך סדר הדברים:"
		"(א) <b>""ולמדתם אתם את בניכם"" </b>- נשים פטורות ממצוות תלמוד תורה ""'ולמדתם... את בניכם' - ולא את בנותיכם"" (קידושין כט ע""ב), מכל מקום חייבות ללמוד אותם דינים שהן חייבות בהם (רמ""א, יורה דעה רמו, ו בשם סמ""ג ואגור)."
		"(ב) <b>""ושננתם""</b> - מורה על הידיעה, וכך אמרו ""'ושננתם' - שיהיו דברי תורה מחודדים בפיך..."" (קידושין כט ע""ב), ואף על פי שעיקרו של ""ושננתם"" נאמר ""לבניך"", מכל מקום מ""ושננתם"" למדנו גם שמצוה על האדם ללמד עצמו (""יראים השלם"" רנח)."
		"(ג) <b>""ודברת בם""</b> - מורה על חיוב התמידי ללמוד תורה יומם ולילה ""בשבתך בביתך ובלכתך בדרך ובשכבך ובקומך"". וכך אמרו: ""'ודברת בם' - עשה אותם קבע ואל תעשם עראי"" ו""השח שיחת חולין עובר בעשה, שנאמר: 'ודברת בם' - בם ולא בדברים אחרים"" (יומא יט ע""ב. וראה ""שולחן ערוך הרב"" הלכות תלמוד תורה ג, ה)."
		"(ד) <b>""ולמדתם אתם ושמרתם לעשׂתם""</b> - זוהי מצוות כל אדם מישראל ללמוד בעצמו (ראה רש""י קידושין כט ע""ב ד""ה דכתיב; רמב""ם הלכות תלמוד תורה א, ג ו""יראים השלם"" תד)."
		"(ה) <b>""והגית בו יומם ולילה""</b> - אפילו אם הוא טרוד הרבה בפרנסתו ואינו יכול ללמוד תדיר, מכל מקום חייב לקבוע עתים לתורה ביום ובלילה, אפילו פרק אחד שחרית ופרק אחד ערבית (ראה מנחות צט ע""ב; רמב""ם הלכות תלמוד תורה א, ח ו""שולחן ערוך הרב"" הלכות תלמוד תורה ג, ד)."
		"ובאשר לאיחור הציווי על הלומד עצמו לאחר הציווי ללמד לאחרים ראה מאמרו של הרב אליעזר ולדמן ""מהותה של מצוות תלמוד תורה"" (""באר מים חיים"" - זכרון לרב חיים יעקב גולדוויכט עמ' 56) שכתב: מתוך הסוגיה במסכת קידושין (כט ע""א וע""ב) מתברר, שמצוות תלמוד תורה מוגדרת כמצוה 'ללמד' תורה, ולא מופיע לכתחילה המושג 'ללמוד' ביחס לתורה... גם מוני המצוות וגם הפוסקים הולכים בעקבות חז""ל ומגדירים את המצוה 'ללמד' בתחילה, ורק אחר כך 'ללמוד' (ראה ספר המצוות לרמב""ם מצוה יא ו""משנה תורה"" הלכות תלמוד תורה א, א-ג והלכה ח; ספר יראים לרבי אליעזר ממיץ סימן רכה וסימן רנד; סמ""ג לרבי משה מקוצי עשה יב; ומנגד סמ""ק סימנים כה-כו). ביחס להגדרה היסודית 'ללמד', הסביר מו""ר הרב צבי יהודה הכהן קוק זצ""ל כי מצוות תלמוד תורה היא במהותה המשכת התורה במשך הדורות, מאב לבנו ומרב לתלמידו עד סוף כל הדורות. הדבר הזה נעשה על־ידי לימוד התורה בכל הצורות. ליתר בירור נביא מדבריהם של חז""ל באותה סוגיה בקידושין: ""אמר רבי יהושע בן לוי: כל המלמד את בנו תורה מעלה עליו הכתוב כאילו למדו לו ולבנו ולבן בנו עד סוף כל הדורות"". דברים אלו של חז""ל מבטאים נכונה את ערכה המהותי של המצוה, שהוא המשכת התורה מקבלתה בהר סיני ומסירתה במשך כל הדורות. יש תמיד מקבל ויש תמיד נותן ולכן המצוה היא 'ללמד'. ע""כ."
		"<b>רש""י ד""ה לבניך, אלו התלמידים... שנאמר ""בנים אתם לה' אלהיכם"" (יד, א), ...שנאמר ""בנים אתם לה' אלהיכם"" וכו'.</b> קשה לי: לשם מה חוזר רש""י על לימוד זה, באותו המשפט עצמו, ומה גם שהיחס בין ישראל לאביהם שבשמים לפחות בראייה ראשונה אינו מצטייר כיחס בין תלמידים לרבם. (פ' ואתחנן תשמ""ח) לגבי החזרה על הפסוק ""בנים אתם..."", אכן בדפוסים רבים ליתא. ובאשר ליחס שבין ישראל לאביהם שבשמים כתב רבי דוד פארדו בביאורו ""ספרי דבי רב"" על הספרי (לד) שה' יתברך נדמה כרב על שלימד תורתו בסיני."
	@22ח	"<b>""וקשרתם לאות על ידך והיו לטֹטפֹת בין עיניך"".</b> צריך לבדוק, אם יש הבדל בין תפילין של יד לתפילין של ראש, שכן לפי הכתוב בתפילה של יד המצוה היא בקשירה, ובתפילה של ראש - בעצם היותה ""בין עיניך"", אפילו בלא קשירה. (פ' ואתחנן תשמ""ח) הערת ר' חזקי פוקס שי': אכן כך מסקנת התוספות במסכת מנחות (לה ע""ב ד""ה משעת). לעומת דעת ר""ת שם, שיש צורך בקשר של קיימא (שאיננו נקשר מחדש בכל יום) הן בתפילין של יד הן בתפילין של ראש, שיטת רבנו אליהו היא, שצריך לקשור בכל יום מחדש, הן את של יד הן את של ראש. תוספות ממשיכים (לו ע""א) ואומרים: ""ומסתברא כדברי ר""ת בתפילין של ראש וכדברי רבינו אליהו בתפילין של יד, דכתיב בשל יד: 'וקשרתם לאות על ידך', דמשמע דכל שעה שמניח צריך לקשירה""."
		"<b>""...לטֹטפֹת"".</b> מתרגם אונקלוס ""לִתְפִלִּין"", לשון רבים, אף על פי שהכתוב מתייחס רק לתפילה של יד. והרי זו שאלה לר' רפאל בנימין פוזן שי', אם אספיק למצוא אותו לפני נסיעתנו לאנגליה. (פ' ואתחנן תשנ""ב) וראה תשובתו להלן (יא, יח)."
		"וייתכן שכאן המקור לשימוש בלשון רבים לתפילה יחידה - תפילין של יד, של ראש. כך בלשון ההלכה וכך בלשון העם, ולא כמו במנחות (לח ע""א), שם נאמר: ""תפילה של יד אינה מעכבת את של ראש"". (פ' ואתחנן תש""ס)"
		"<b>רש""י ד""ה והיו לטֹטפֹת בין עיניך, ...טט בכתפי שתיים, פת באפריקי שתיים. ע""כ.</b> תמיד תמהתי על נסיונותיו של רש""י (הערת הגר""א נבנצל שליט""א: גמרא היא במסכת מנחות לד ע""ב) לבאר מילים קשות במקרא בעזרת לשונות זרות (השווה למעלה ב, ו), וכאילו התורה קלטה לשונות זרות. רק עתה ראיתי את דברי בעל ""דבק טוב"" (מובא בהערה 57 בחומש ""תורת חיים""): כשברא הקב""ה עולמו, היה רק לשון הקודש, וכשבלל הקב""ה הלשונות בדור הפלגה, בא לשון הקודש גם בשאר הלשונות. אם כן ממילא הוא לשון הקודש שבא בלשון אחר גם כן. ע""כ. (פ' ואתחנן תשנ""ה)"
		"והשווה דברי רש""י להלן (יג, א ד""ה לא תֹסף עליו) ""חמשה טטפות בתפילין"", וראה מה שכתבתי שם. (פ' ראה תש""ס)"
	@22ט	"<b>רש""י ד""ה מזֻזות ביתך, מזוזת כתיב, שאין צריך אלא אחת. ע""כ. </b>זה שלא כגירסה שלנו בתורה, שהיא ""מזזות"". וראה ר' אברהם ברלינר בליקוטים, בסוף, ועיין ""מנחת שי"" לספר שמות (יב, ז). ולכאורה דבריו שלא כדברי הגמרא (מנחות לד ע""א). ועל כל פנים קשה: למה רש""י ""פוסק"" כאן שלא כמקובל, ראה רמב""ם הלכות מזוזה (ו, א) ומרן המחבר בחלק יורה דעה (רפז, א) המתנים את חיוב המזוזה בקיומן של שתי מזוזות בפתח. כלומר אם הדלת נסגרת על קרן זווית, ואין שום מחיצה נמשכת לאחריה - אין חובת מזוזה. (פ' ואתחנן תש""ן)"
		"ושמא רש""י משתמש בדבריו במילה מזוזה במשמעה המאוחר, כלומר הפרשה הכתובה על גבי קלף, וכמו רמב""ם ומרן בכותרות הלכותיהם, ולא במשמע חלק המיבנה (כלומר, לדבריו, יש לקבוע מזוזה אחת בכל פתח ולא שתי מזוזות בשני צידי הפתח), אף כי אין זה משמעה בכתוב שעליו נסובים דבריו. (פ' ואתחנן תשנ""ט)"
	@22טז	"<b>""...כאשר נסיתם במסה"".</b> הבי""ת פתוחה, וזה תמוה. ואולי לזה מתכוון רש""י בפירושו: כשיצאו ממצרים, שניסוהו במים וכו'. כלומר המסה הידועה, שכשיצאו ממצרים חנו באחת מחניותיהם ברפידים, וראו שם המקום 'מסה', על שם שנסוהו במים, כמו שנאמר: ""וירב העם עם משה ויאמרו תנו לנו מים ונשתה ויאמר להם משה מה תריבון עמדי מה תנסון את ה'... ויקרא שם המקום מסה ומריבה על ריב בני ישראל ועל נסֹּתם את ה' לאמר היש ה' בקרבנו אם אין"" (שמות יז, ב-ז). (פ' ואתחנן תשנ""ט)"
	@22יח	"<b>רש""י ד""ה ועשית הישר והטוב, זו פשרה לפנים משורת הדין. ע""כ.</b> לא תיתכן גירסה זו, שהרי פשרה היא לפנים משורת הדין רק לצד אחד, בעוד שהצד האחר מרוויח. ואכן הגירסה בדפו""ר היא ""זו פשרה ולפנים משורת הדין"", כלומר או זה או זה, וכך גם מובא ברמב""ן (וכן במקראות גדולות ""הכתר""), ודבריו של רמב""ן בסוף הדיבור הם עיקר גדול, נביאם כמעט בשלמותם: ועשית הישר והטוב - על דרך הפשט יאמר: תשמרו מצוות ה' ועדותיו וחוקותיו (כאמור בפסוק הקודם), ותכוין בעשייתן לעשות הטוב והישר בעיניו בלבד (ולא על מנת לקבל פרס). ולמען ייטב לך - הבטחה, יאמר כי בעשותך הטוב בעיניו ייטב לך, כי ה' מטיב לטובים ולישרים בלבותם."
		ולרבותינו בזה מדרש יפה, אמרו: זו פשרה ולפנים משורת הדין. והכוונה בזה, כי מתחילה אמר שתשמור חקותיו ועדותיו אשר צוך, ועתה יאמר: גם באשר לא צוך תן דעתך לעשות הטוב והישר בעיניו, כי הוא אוהב הטוב והישר.
		"וזה ענין גדול, לפי שאי אפשר להזכיר בתורה כל הנהגות האדם עם שכניו ורעיו, וכל משאו ומתנו ותקוני הישוב והמדינות כולם, אבל אחרי שהזכיר מהם הרבה... חזר לומר בדרך כלל שיעשה הטוב והישר בכל דבר, עד שיכנס בזה הפשרה ולפנים משורת הדין, וכגון מה שהזכירו בדינא דבר מצרא (בבא מציעא קח ע""א), ואפילו מה שאמרו פרקו נאה (תענית טז ע""ב) ודבורו בנחת עם הבריות (יומא פו ע""א), עד שיקרא בכל ענין תם וישר. ע""כ. (פ' ואתחנן תשכ""ו)"
		"ועתה נראה שאפשר לגרוס כגירסה השכיחה בחומשים ופירושה - פשרה מצד היודע שהוא צודק ומוותר, אף על פי שיש לו ראיות, כי מצדו זה לפנים משורת הדין. (פ' ואתחנן תשנ""ג)"
		"וראה מה שכתבתי בסוף הפרשה (דברים שנאמרו בשמחה משפחתית) ולהלן (כא, ט). (פ' שופטים תשס""א)"
		"עוד חמש פעמים בא לשון ""ישר"" בספרנו, והרי הן: (א) יב, ח - ""איש כל הישר בעיניו"", בלא הערה מרש""י; (ב) שם, כה - ""כי תעשה הישר בעיני ה'"", בלא הערה; (ג) שם, כח - ""כי תעשה הטוב והישר בעיני ה' אלהיך"", הטוב בעיני שמים, והישר בעיני אדם; (ד) יג, יט - ""לעשות הישר בעיני ה' אלהיך"", בלא הערה; (ה) כא, ט - ""כי תעשה הישר בעיני ה'"", ביעור דם נקי הוא זה. נראה מכאן שיש לרש""י עניין רק להבחין בין ""טוב"" ולבין ""ישר"", אבל אין לו עניין להגדיר ""ישר"" כאשר מילה זו מופיעה בנפרד. שאלה היא אפוא, מדוע אינו מבאר ""הטוב בעיני שמים, והישר בעיני אדם"", כבר כאן. (פ' שופטים תשנ""ה)"
	@22כ	"<b>""כי ישאלך בנך מחר לאמר: מה העֵדֹת והחֻקים והמשפטים אשר צוה ה' אלהינו אתכם"". </b>מה כוונת הבן החכם בשאלתו זו? לפי אבן עזרא (בפסוק כ) שאלתו היא: ""הטעם, למה זה העול עלינו בינות בני אדם?"". כלומר: מדוע יש צורך בעול קיום מצוות? רמב""ן (שם) מבאר שאלה זו באופן אחר: ""וטעם כי ישאלך בנך מחר לאמר מה העדות - שישאל תחילה, על מה יעידו אלה המצוות הנקראים 'עדות' בעבור שהם זכר לנפלאותיו ועדות בהם, כגון המצה והסוכה והפסח והשבת והתפילין והמזוזה. ומה החקים, כי נעלם טעמם בתורה. והמשפטים, ישאל מה המשפטים שנעשה במצוות האלה, שנסקול העושה מלאכה בשבת, ונשרוף הבא על אשה ואמה, ונכה את הארבעים לזורע כלאים. כי משפטי ישוב המדינות, בדיני השור והבור והשומרים ושאר הדינין שבתורה צדיקים וטובים הן, כל רואיהם יכירון"". כלומר: מהו טעמן של מצוות? - מה עניינן של ה""עדות"" - המצוות הבאות להזכיר לנו נפלאות הבורא עמנו? מה עניינם של החוקים שנעלם טעמם, ומה טעם המשפטים הנוהגים בין אדם לחבירו?"
		"ומהי תשובת האב? לפי אבן עזרא (בפסוק כא): ""ואמרת - כי ה' פדנו מבית עבדים, והנה עשה לנו זאת הטובה, והנה חייבים אנחנו ליראה את שמו, כי כבר הכרנו, כי הוא הטיב לנו, ועוד ייטיב לנו להחיותנו, כי מצוותיו חיים הם למוצאיהם"". כלומר: קיום המצוות הוא ביטוי להכרת הטובה שלנו כלפי ה' שגאלנו מבית עבדים וממשיך להחיותנו במצוותיו. בדומה לראב""ע מבאר רבנו בחיי (דברים ו, כ, כד), אלא שמוסיף בתשובת האב תוספת חשובה, וזו לשונו: ""כי ישאלך בנך מחר לאמר מה העדות והחקים והמשפטים - כלומר, למה נצטוינו על מצוות רבות מאד בשלשה חלקים אלו? ואמרת לבנך: 'עבדים היינו לפרעה במצרים', ומתוך הענוי והשעבוד הוציאנו הקב""ה משם ועשה עמנו נסים מפורסמים, לכך אנו חייבים לו הרבה ועלינו לקבל עול מצוותיו. ותשובה זו לשאלה זו תורה כי זכרון יציאת מצרים שורש התורה ועיקר גדול ויסוד לכל המצוות כולן"". רבנו בחיי מוסיף ומבאר כי המצוות הרבות אינן רק חוב של הכרת הטוב כלפי הבורא, אלא ""לטוב לנו"", וכה לשונו: ""ויצונו ה' לעשות את כל החקים האלה ליראה את ה' אלהינו - באר בכאן שכר המצוות, ואמר: כי העיקר והכוונה שנצטווינו בכל החקים האלה הוא יראת השם, והוא יסוד לכל המצוות. וכשאמר: 'לטוב לנו כל הימים לחיותנו כהיום הזה', באר כי המצוות יש בהן תועלת לגוף ולנפש. 'לטוב לנו כל הימים', זה תועלת הנפש לעולם הבא, כי הם הם הנקראים 'ימים'... והנה נתבאר בכאן בפירוש שכר העולם הבא, והוא סיום התשובה וחתימתה לשאלת הבנים לדורות למען יאמינו וישכילו וידעו כי יש במעשה המצות גמול ושכר גופני ונפשיי: גופני, הוא שאמר: 'לתת לנו את הארץ', שהיא כוללת כל טובת העולם הזה ושלותו בהיותה 'ארץ זבת חלב ודבש', נפשיי, הוא שאמר: 'לטוב לנו כל הימים, וצדקה תהיה לנו, לפני ה' אלהינו', והנה זה עיקר גדול תזכור אותו תמיד"". ולפי רמב""ן (שם) ""העדות"" באות להזכיר את חסד ה' עמנו כדי שניתן כבוד לשמו. ו""החקים והמשפטים"" באו להיטיב עמנו, שיהיו מעשינו טובים וכן כדי שנקבל שכר טוב על עשייתן. עיין שם."
		"מדוע ייחסו חז""ל שאלה זו דווקא לבן החכם? על שאלה זו השבנו כבר בדברינו על הבן הרשע (ראה שמות יב, כו-כז והגדת ""ברכת אשר"" עמ' 20). שם מנינו מספר טעמים שהביאו את חז""ל לייחס שאלה זו לבן החכם: (א) הבחנת בן זה בין ""העדת החקים והמשפטים"" מראה שמדובר בבן המדקדק בטעם המצוות. (ב) במה שאמר ""אתכם"" לא הוציא עצמו מן הכלל, כיון שאמר גם ""ה' אלהינו"" ובכך קיבל עליו עול מלכות  שמים (ומה שאמר ""אתכם"", זה רק משום שלא נולד בשעת הצווי). (ג) החכם שואל כדי להבין יותר, ולכן נאמר: ""כי ישאלך בנך מחר""; ואילו הרשע שואל כדי להתריס ולא כדי לקבל מענה, לכן לגביו נאמר: ""והיה כי יאמרו אליכם בניכם""."
		לבסוף יש לשאול: מדוע שינה בעל ההגדה מלשון התורה ולא השיב לבן החכם מה שהשיבה לו התורה?
		"על שאלה זו משיב ר""י אברבנאל בפירושו להגדה של פסח ""זבח פסח"", וזו לשונו: ""ואמנם מאמר המגיד: 'אף אתה אמור לו כהלכות הפסח' וכו', אין עניינו שלא יתן את הבן החכם אותה התשובה המספקת שנתנה התורה"". כלומר אין כוונת בעל ההגדה אלא להוסיף על תשובת האב שבתורה."
@11ז	@22א	"<b>רש""י ד""ה ונשל, לשון השלכה והתזה, וכן ""ונשל הברזל"" (יט, ה). ע""כ.</b> וראה שם שרש""י מביא שתי דעות ממסכת מכות (ז ע""ב) והן אינן כדבריו כאן. ועוד: הניחא כאן אפשר לפרש בנין קל במשמע של הפעיל, אך שם אפשר לכל היותר לפרשו כפועל עומד, וזה אי אפשר כאן. (פ' ואתחנן תשנ""ה)"
		"והנה להלן (בפסוק כב) אין רש""י אומר מאומה על פועל זה. מכל מקום יפה העיר ר' שמואל פ. גלברד על אתר (""לפשוטו של רש""י"" הערה א): אין להקשות מן הנאמר להלן (פסוק כב) ""ונשל ה' אלהיך את הגוים האל מפניך <b>מעט מעט</b>... פן תרבה עליך חית השדה"", כי שם מדובר על כמות וכאן מדובר על אופן. כלומר גויי הארץ לא יגורשו בבת אחת מכל הארץ אלא ""מעט מעט"", אך אופן הגרוש יהיה מהיר. (פ' עקב תשנ""ה)"
	@22ב	"<b>""...ולא תחנם"".</b> יפה ביאר מצוה זו הרב בנימין תבורי שי' בגיליון ""שבת בשבתו"", וכך כתב שם: משה הזהיר את ישראל, שכאשר יגיעו לארץ ישראל, שבה גרים שבעת העממים - ""לא תכרת להם ברית ולא תחנם. ולא תתחתן בם..."". והנימוק (שיתכן שמתייחס רק לאיסור חיתון) - ""כי יסיר את בנך מאחרי ועבדו אלהים אחרים"". מה פירוש המילה ""תחנם"", ומה כלול באיסור זה? רש""י מביא שני פירושים: (א) לא תתן להם חן - אסור לו לאדם לומר: כמה נאה גוי זה; (ב) לא תתן להם חנייה בארץ. הגמרא (עבודה זרה כ ע""א) לומדת מכאן גם שאסור לתת לגוי מתנת חינם, והרמב""ם אף הוסיף (הלכות עבודה זרה י, א) איסור רביעי, שאסור לרחם עליהם. רבנו בחיי בפירושו לתורה מסביר, שזאת גדולתה של תורה, שתיבה אחת (""תחנם"") כוללת בתוכה פירושים שונים, לפי ניקוד שונה (כמו: תְּחַנֵּם - שפירושו מתנת חינם; תְּחִנֵם - שפירושו לתת להם חן; תַּחֲנֵם - שפירושו לתת להם חניה בקרקע). משמע מדבריו, שכל הפירושים הם איסורים שונים, שכולם נחשבים כאיסורי תורה. יתכן שעל פי דבריו ניתן להבין את שיטת ה""כפתור ופרח"", שפסק שאין לוקים על לאו זה משום שהוא 'לאו שבכללות' (לאו אחד, הכולל איסורים שונים; כמו ""לא תאכלו על הדם"", שכולל איסורים כמו האיסור לאכול לפני התפילה, איסור לבית דין לאכול ביום שהורגים את הנפש, ועוד). הרמב""ם מנה איסור מיוחד (ספר המצוות, מצוות לא תעשה נ): ""שהזהירנו מחמול על עובדי עבודה זרה ומייפות דבר מכל מה שייוחד להם... ובאה הקבלה לא תתן להם חן, עד שהאיש יפה הצורה מעובדי עבודה זרה, אינו מותר לנו שנאמר: זה יפה תואר או זה פניו יפות"". אולם בהלכות עבודה זרה (י, ד) כתב הרמב""ם: ""ואין מוכרין להן פירות ותבואה וכיוצא בהן במחובר לקרקע, אבל מוכר הוא משיקוץ... ומפני מה אין מוכרין להן? שנאמר 'ולא תחנם' - לא תתן להם חנייה בקרקע, שאם לא יהיה להם קרקע ישיבתן ישיבת עראי היא"". את האיסור לתת מתנת חינם מזכיר שם הרמב""ם כחלק מדין - ""'לגר אשר בשעריך תתננה ואכלה או מכור לנכרי' - במכירה ולא בנתינה"". הפוסקים דנו בהיקף האיסור: האם הוא נוגע רק לגבי שבעת העממים; לכל הגויים העובדים עבודה זרה, או לכל הגויים בכלל. (פ' ואתחנן תש""ס) הערת ר' זאב נוימן שי': על המילים ""ולא תחנם"" כתב הגרצ""י קוק בכתי""ק: ""חינון פרטי שבלא כריתות ברית""."
		"<b>רש""י ד""ה ולא תחנם, לא תתן להם חן - אסור לו לאדם לומר, כמה נאה גוי זה; דבר אחר, לא תתן להם חנייה בקרקע. ע""כ.</b> מקורו במסכת עבודה זרה (כ ע""א). וקשה לי: (א) למה שינה את הסדר של שני האיסורים שנלמדים מכאן לעומת המובא בגמרא שם? (ב) למה אין רש""י מביא גם את הדעה - האיסור השלישי המובא שם בגמרא - ""לא תתן להם מתנת חינם""? ולא נראה לי שאינו מביא זה משום שהגמרא מביאה שם ברייתא - מחלוקת רבי מאיר ורבי יהודה - בעניין זה והיא מבוססת על פסוק אחר, שהרי קודם הגמרא מונה שלושת העניינים האלה בזה אחר זה במעין סיכום. (פ' ואתחנן תשמ""ז)"
		"שוב עלתה אצלי השאלה: מדוע אין רש""י מזכיר את הדרשה השלישית של הגמרא שם - לא תתן להם מתנת חינם? הדבר עלה אצלי כשאלה, כאשר שאלתי - אגב דרישה נשנית וחוזרת למתן תשר יומי לנהג האוטובוס שליוה אותנו בטיולינו מלוזן - אם אמנם הדבר מותר, אף כי הדרישה הושמעה מפי מנהל החברה, חסיד גור ובר אוריין. בסופו של דבר שאלתי את הדיין הרב שאול קליין שליט""א מבית דינו של הגאון הרב שמואל הלוי ווזנר שליט""א, והוא טען שראשונים מקילים כאשר יש עניין לנותן ליתן. באשר לשאלה על אי־איזכור הדרשה מצד רש""י, עדיין צריך עיון. ומכל מקום ראה ""תורה תמימה"" על אתר (אות ג). (פ' ראה תשס""ג, לוזן, שווייץ) וראה ""ספר הזכרון"". לדבריו, רש""י לא הזכיר מה שדרשו שאסור ליתן מתנה לגוי, כי הדבר תלוי בפלוגתא דתנאי, וגם אינו איסור גורף לכולם, כי בשכנו ומכירו - מותר."
		"ולגופו של עניין קשה: הרי חז""ל בעצמם מדברים ב""יפיותו של יפת"" (מגילה ט ע""ב)! ולא ידעתי אם דין זה מוסב גם על ארצם של העמים, והאם מותר לומר על מקום כמו האקרופוליס שבאתונה, שיפה הוא (זה זמן רב שאינו משמש עוד לעבודה זרה). (פ' כי־תצא תשנ""ז, אחרי שייט באיי יוון)"
		"ועוד: דומה שיש ברכה על ראיית גוי יפה (""שככה לו בעולמו""), וצריך לבדוק. (פ' ואתחנן תשנ""ט)"
		"ואכן כך דברי הגמרא (ברכות נח ע""ב): ראה בריות טובות ואילנות טובות, אומר ברוך שככה לו בעולמו. וכך פוסק רמב""ם (הלכות ברכות י, יג), ולכאורה אין כל סיבה להסב את המילה ""בריות"" דווקא על חיות ולא על בני אדם. (פ' עקב תשנ""ט) וראה ""שולחן ערוך"" (יו""ד קנא, יד) שפסק: אסור לספר בשבחן, אפילו לומר כמה נאה עובד כוכבים זה בצורתו, קל וחומר שיספר בשבח מעשיו או שיחבב דבר מדבריו, אבל אם מכוין בשבחו להודות להקב""ה שברא בריה נאה כזו - מותר. ע""כ."
	@22ד	"<b>רש""י ד""ה כי יסיר את בנך מאחרי, בנו של גוי, כשישא את בתך, יסיר את בנך אשר תלד לו בתך מאחרי וכו'. </b>דרשה זו של רבי יוחנן בשם רשב""י (קידושין סח ע""ב) מסבה את ""יסיר"" על ""לבנו"" שבפסוק הקודם. בהמשך להלוך־מחשבה זה צריך לומר, כי ""ועבדו"" מוסב על אב גוי זה ועל בנו בן היהודית, וממילא מוסב ""בכם"" על הסב ונכדו. ברם, קשה לפי זה, על מה מוסב ""והשמידך"", אלא אם נסב אותו על הסב, זה שנתן את בתו לבן הגוי, והרי לך ארבע ""כתובות"" שונות להסבה בפסוק אחד. (פ' ואתחנן תשמ""ח, קדומים)"
	@22ה	"<b>""...מזבחֹתיהם תתֹּצו ומצבֹתם תשבֵּרו, ואשירהם תגדעון ופסיליהם תשרפון באש"".</b> באשר ל""ואשירהם"", ראה ""מנחת שי"". במקום ""מצבֹתם"" הייתי מצפה ל: ומצבֹתיהם, כמו כל היתר שבפסוק, אך לא ראיתי מי יעיר. (פ' ואתחנן תשנ""ט) הערת ר' זאב נוימן שי': הגרצ""י קוק בכתי""ק כתב לצד המילה ""ומצבֹתם"": ""עיין רמב""ם הלכות עבודה זרה (ו, ו). לפי עניינה, שמתקבצים אצלה, מתייחסת היא בכלליות מאוחדת, כרש""י במדבר (יז, כה)""."
	@22ז	"<b>רש""י ד""ה לא מרבכם, ...ומדרשו: לפי שאין אתם מגדילים עצמכם כשאני משפיע לכם טובה וכו'.</b> בימים אלו דיברתי הרבה, גם עם מחותני ר' מאיר ברכפלד שי', על עניין ""האידנא"" - מי רשאי לומר כן, באלו תנאים וכיוצא בזה - מתבקש לבדוק גם כאן: והאידנא. (פ' ואתחנן תשנ""ה)"
		בר־מצוה של שילה שלמה שי'
		"אחד הפסוקים המרכזיים בפרשה הוא: ""שמע ישראל ה' אלהינו ה' אחד"" וגו'. פסוק זה מלווה את היהודי במשך כל ימי חייו - מלידתו ועד מותו: כבר בברית המילה של הבן קוראים פסוק זה; כשילד מתחיל לדבר, מלמדים אותו את הפסוק ""שמע ישראל"" וגו' (""שולחן ערוך"" יו""ד רמה, ה); בכל יום בתפילה אנו אומרים ""שמע ישראל"" וגו' מספר פעמים; בסוף הימים הנוראים, לאחר תפילת נעילה ביום הכיפורים, אנו מקבלים עול מלכות שמים ומכריזים יחד בקול רם ""שמע ישראל"" וגו'; וגם בסוף ימיו משתדל היהודי לצאת מן העולם כשהפסוק ""שמע ישראל"" וגו' בפיו."
		"לפי ""ספר החינוך"" (מצוה תיז) בפסוק זה באה מצוות ייחוד ה', הנמנית בין שש המצוות התמידיות המוזכרות בהקדמה ל""ספר החינוך"" (""שש מצוות חיובן תמידי, לא יפסקו מעל האדם אפילו רגע אחד כל ימיו, וכל זמן וכל רגע שיחשוב בהן, קיים מצוות עשה, ואין קץ למתן שכר המצוות..."")."
		"מפורסמים הם דברי הרמ""א הפותח את הסעיף הראשון ב""שולחן ערוך"" במילים ""'שויתי ה' לנגדי תמיד' הוא כלל גדול בתורה ובמעלות הצדיקים אשר הולכים לפני האלהים"" ומפורסמים גם דברי מרן ה""חפץ חיים"" ב""באור הלכה"" שם שכתב: ""הרוצה לקיים 'שויתי' כראוי, יזדרז לקיים מה שנכתב בשם ספר החינוך (אודות שש המצוות התמידיות), ומפני גודל חביבותם העתיקום כמה גדולים בספריהם""."
		"מצאנו אם כן מספיק סיבות טובות כדי לייחד את הדיבור על פסוק זה, וכך מגדיר ""ספר החינוך"" את המצוה - מצוות ייחוד ה' - עליה נצטווינו בפסוק: שנצטוינו להאמין כי השם יתברך הוא הפועל כל המציאות, אדון הכל, אחד בלי שום שיתוף, שנאמר ""שמע ישראל"" וגו', וזה מצוות עשה הוא, אינה הגדה, אבל פירוש ""שמע"", כלומר, קבל ממני דבר זה ודעהו והאמן בו, כי ה' שהוא אלהינו - אחד הוא. ע""כ."
		"הגמרא (ברכות יג ע""ב) דנה בשאלת הכוונה באמירת ""קריאת שמע"", וכה דבריה: תנו רבנן, ""שמע ישראל ה' אלהינו ה' אחד"", עד כאן צריכה כוונת הלב, דברי רבי מאיר. אמר רבא, הלכה כרבי מאיר. (תניא, סומכוס אומר, כל המאריך באחד מאריכין לו ימיו ושנותיו. אמר רב אחא בר יעקב, ובדלי""ת. אמר רב אשי, ובלבד שלא יחטוף בחי""ת)."
		רב ירמיה הוה יתיב קמיה דרב חייא בר אבא, חזייה דהוה מאריך טובא. אמר ליה, כיון דאמליכתיה למעלה ולמטה ולארבע רוחות השמים, תו לא צריכת.
		"ורש""י שם מבאר: ובדל""ת, ולא בחי""ת, דכל כמה דאמר אח בלא דל""ת, לא משתמע מידי... <b>אבל בדל""ת יאריך עד כשיעור שיעשנו בלבו יחיד בשמים ובארץ ולארבע רוחותיה</b>, כדמפרש לקמן. ע""כ. הרי לנו הכוונה הנדרשת באות דל""ת החותמת את הפסוק הראשון של ""קריאת שמע"" - ""שיעשנו יחיד בשמים ובארץ ולארבע רוחותיה""."
		"(וראויים לציון דברי רש""י בד""ה עד כאן: פסוק ראשון לבדו, בעוד שתוספות אומרים שם (יג ע""א): עד בכל מאודך, <b>ששני</b> פסוקים אלה מדברים ביחוד ה', באהבתו וביראתו. ע""כ. ובדרך אגב אעיר, מכיוון שאין מקפידים על כך מספיק, שצריך להטעים ""ואהבת"" מלרע, שהרי זה ציווי, ויש מי שאומר, שהמטעים מלעיל, לא יצא ידי חובה)."
		"ומהי הכוונה שצריך לכוון באמירת הפסוק הראשון ""שמע ישראל"" וגו'?"
		"הרמב""ם (הלכות קריאת שמע ב, א) עומד על חשיבות הכוונה, אך לא נדרש לתוכנה, וזו לשונו: הקורא את שמע ולא כיוון לבו בפסוק ראשון שהוא שמע ישראל, לא יצא ידי חובתו. והשאר, אם לא כיון לבו יצא. ע""כ."
		"מרן ב""שולחן ערוך"" (אורח חיים ס, ה) העתיק את לשון הרמב""ם. ו""מגן אברהם"" שם (סק""ד) מפרש: אבל כוונת הלב שישים על לבו, מה שהוא אומר, אין צריך אלא בפסוק ראשון. ע""כ. ועדיין אין הגדרה של הכוונה הדרושה."
		"ערוך השולחן (או""ח סא, א) מגדיר מהי הכוונה הנדרשת, אך מתייחס ל""קריאת שמע"" כולה, ולא רק לפסוק הראשון, וכך הוא כותב: צריך לקרוא קריאת שמע בכוונה באימה ביראה ברתת וזיע... ויכוון בשעה שהוא קורא שמע לקבל עליו מלכות שמים למסור גופו ונפשו במסירת נפש על קידוש השם, וזהו ובכל נפשך, אפילו נוטל את נפשך. ע""כ."
		"לפי בעל ""חיי אדם"" (כלל כא, ד): קריאת שמע צריך לקרות באימה וביראה וברתת, וצריך להוציא מפיו... וקודם שיקרא, צריך לכוין שרוצה לקרות קריאת שמע כדי לקיים מצות עשה, דקיימא לן דמצוה דאורייתא צריך כוונה לצאת. ע""כ."
		"וב""משנה ברורה"" (סימן ס סקי""א) כתוב בקצרה: ...רק בפסוק ראשון, שיש בו עיקר קבלת עול מלכות שמים ואחדותו יתברך. ע""כ."
		"וההתייחסות המפורטת ביותר שמצאתי היא למרבה הפלא ב""קיצור שולחן ערוך"" (יז, ג) שכתב: קודם שיתחיל, יכוין לצאת מצוות קריאת שמע שציונו הקב""ה. ובאומרו 'שמע ישראל' יכוין את הפירוש: שמע ישראל, כי ה' שהוא אלהינו, הוא ה' אחד, יחיד ומיוחד בשמים ובארץ. ע""כ."
		אפשר כמובן להוסיף עוד כהנה וכהנה, אך איני רוצה להלאות.
		והרי שאלותיי, ואדגיש מיד שתשובות אין בידי:
		"(א) למה הפוסקים לא הביאו את דברי רש""י אודות הכוונה הנדרשת באות דל""ת של ""אחד"" (המשתמעים מן הגמרא כהלכה)?"
		"(ב) לפסוקנו מנסח רש""י משפט נפלא המבוסס כנראה על שתי אמירות בספרי: ה' שהוא אלהינו עתה, ולא אלהי האומות עובדי עבודת כוכבים, הוא עתיד להיות ה' אחד, שנאמר ""כי אז אהפך אל עמים שפה ברורה לקרוא כֻלם בשם ה'"" (צפניה ג, ט), ונאמר ""ביום ההוא יהיה ה' אחד ושמו אחד"" (זכריה יד, ט)."
		"והרי כאן שאלה כפולה: מדוע אין רש""י מפרש כך בגמרא, ולהיפך - מדוע אינו מפרש בתורה כפירושו בגמרא? ועוד: ביאורו שבכאן בוודאי היה ראוי להיקבע ככוונה מתאימה לפסוק הראשון של קריאת שמע, אבל אין מי שיציע כך. מדוע? (הערת ר' חזקי פוקס שי': על השאלה הראשונה יש להשיב: דרכו של רש""י ליישב קשיים שמתעוררים בפשוטו של מקרא. בפסוק זה מתקשה הקורא להבין מדוע ישנו איזכור כפול של שמו יתברך, לכאורה מספיק היה לומר: ""ה' אלהינו אחד""? על כך משיב רש""י, שיש כאן שני עניינים נפרדים: ה' הוא אלהינו כעת, ולעתיד לבוא יהיה ה' אחד וכל הגויים יכירו בכך. הרחבת משמעות המושג 'אחד' כמורה על שליטתו יתברך על שבעת הרקיעים, על הארץ ועל ארבע רוחות השמיים אינה מיישבת קושי בפשוטו של מקרא, ומובן מדוע אין מקומה בפירוש רש""י על התורה. ובאשר לכוונה הנדרשת באמירת הפסוק הראשון של קריאת שמע, ראה ""ערוך השולחן"" (או""ח סימן סא, ד) שציטט דברי רש""י על התורה בתור הכוונה הפשוטה שיש לכוון בפסוק הראשון של קריאת שמע. ובנוגע לכוונה הנדרשת בשעת אמירת המילה 'אחד' הביא (שם בסעיף ג) את דברי הגמרא ורש""י עליהם)."
		"לחתן בר־המצוה שלנו אני רוצה לומר: תזכה ללמוד תורה הרבה ותזכה לשאול שאלות הרבה, ותדע שלא על כל שאלה תזכה לתשובה מיידית, ולעיתים אפילו לא אחר זמן רב, ודבר זה מעצם מהותו של לימוד תורה הוא. העיקר - להמשיך ללמוד, וסוף התשובה לבוא. (פ' ואתחנן תשנ""ז) הערת ר' שמואל עמנואל שי': לשאלת הכוונה הנדרשת בפסוק הראשון של קריאת שמע נדרש הרב חנן פורת בגליון ""מעט מן האור"" שפורסם לפני שנים אחדות (גליון תשס""ד) לקראת שבת פרשת ואתחנן, והרי מעט מן מדבריו: יכול אדם להשמיע את המילים לאזניו, ואף להבין את תכנן, מבלי להקדיש להן תשומת לב ראויה ולהפנים את משמעותן. אך אם עשה כן לא יצא ידי חובת קריאת שמע."
		"זהו פשר דברי חכמים: ""הקורא את 'שמע', צריך שיכוין את לבו"" (ברכות יג ע""ב)."
		"כוונת הלב האמורה כאן, אין פירושה, כוונה לצאת ידי חובת 'מצוות קריאת שמע'. שאלת חובת הכוונה לצאת ידי חובת המצוה, הינה סוגיה נכבדה לעצמה, התלויה ועומדת במחלוקת תנאים ואמוראים, ראשונים ואחרונים (ראה שו""ע או""ח ס, ד), ומכל מקום, נוגעת היא לכל המצוות ולא רק לקריאת שמע. אך לעומת זאת מיוחדת היא כוונת הלב הנדרשת לקריאת שמע, ולגביה נפסק לדעת הכל: ""הקורא את שמע, ולא כיוון לבו בפסוק ראשון שהוא 'שמע ישראל', לא יצא ידי חובתו"" (שו""ע או""ח ס, ה)."
		"היטיב להבהיר את ההבחנה בין שתי הכוונות, ה'משנה ברורה' שם: ""כוונה זו האמורה בכאן [בקריאת שמע], איננו הכוונה האמורה בסעיף ד' (לעניין 'מצוות צריכות כוונה'), דשם הוא הכוונה לצאת ידי חובת מצוה... מה שאין כן כוונה זו [שבקריאת שמע], הוא להתבונן ולשום על לבו מה שהוא אומר"" וכו'."
		"אמנם יש לציין כי לדעת רבי עקיבא, נלמדת חובת כוונת הלב בקריאת שמע, מהביטוי הנאמר בהמשך הפרשה: ""והיו הדברים האלה אשר אנכי מצוך היום - על לבבך"" (ו, ו). ומכאן לדעתו ""אתה למד שכל הפרשה כולה צריכה כוונה"" (ברכות יג ע""א-ע""ב)."
		"אך הן נפסקה שם הלכה כדעת רבי מאיר, שרק פסוק ראשון של 'שמע ישראל' צריך כוונה, ועל כרחך עליך לומר, שכוונה זו המיוחדת לפסוק הראשון בלבד, מקורה במילה - 'שמע'! התובעת מן האדם לא רק להבין את המילים אלא להפנים אותם בלבו, כדברי הכתוב בישעיה (ו, י): ""...ובאזניו ישמע ולבבו יבין..."". עיין שם."
		דברים שנאמרו בשמחה משפחתית
		"ספר דברים נקרא לפי דעה אחת במסכת עבודה זרה (כה ע""א) ""ספר הישר"", בגלל פסוק אחד שנמצא בפרשתנו, פסוק שהלשון 'טוב' באה בו שלוש פעמים: ""ועשית הישר <b>והטוב</b> בעיני ה', למען <b>ייטב</b> לָך ובאת וירשתָ את הארץ <b>הטֹבה</b> אשר נשבע ה' לאבֹתיך""."
		"רש""י מבאר: ""ועשית הישר והטוב - זו פשרה לפנים משורת הדין"". דומה שזו גירסה לא נכונה, שכן פשרה אינה לפנים משורת הדין אלא לצד אחד, ואכן יש גירסה ""פשרה <b>ו</b>לפנים משורת הדין"". כך או כך מקורו של רש""י לא ברור."
		"הרמב""ן קובע כאן עיקר גדול. לדבריו, הציווי על עשיית הישר והטוב הוא הדרכה כללית - עלינו להבין מתוך כל המצוות הנתונות, כיצד לנהוג באותן הסיטואציות שלגביהן אין בתורה דבר."
		"רש""ר הירש מרחיב ומעמיק רעיון זה ומסיק כאן יסוד חשוב: כיוון שעשיית הטוב והישר נקבעת כאן כנורמה לכל מעשינו, הרי העיקרון הוא להרחיב את המצוות שבין אדם לחבירו, לאמור - עלינו להיות מכוונים במעשינו לא רק על־ידי המשפט־הדין שבתורה, אלא גם על־ידי האידיאה הכללית של ישר וטוב העולה מכלל המצוות. והוא מפרט, לא רק הגינות נדרשת כאן, כלומר שלא להשתמש במשפט כאשר היתרון שעליו אוותר הוא קטן בהרבה ביחס ליתרונו של הזולת, אלא גם 'דינא דבר מצרא' (מי שחלקת אדמתו גובלת עם חלקת אדמה אחרת העומדת למכירה, יש לו זכות קדימה לקניית אותה חלקת אדמה) וגם 'שומא הדר לעולם' (נכסי לווה ששמו בית דין לבעל חוב חוזרין אליו אם נותן מעות לבעל חוב). כלומר הפשרה הופכת לחובה."
		"ביאורו של הפסוק לפי רש""ר הירש ש<b>הטוב</b> בא לתאר את <b>הישר</b>, כלומר אל לך לעשות את <b>הישר</b> אלא בהתחשב <b>בטוב</b> הנעלה. <b>ישר</b> הוא המגיע על פי המשפט, בלי עוולה. <b>הטוב</b> הוא כל תכלית חיובית שקידומה תואם את רצון ה' - על המגיע לך על פי המשפט עליך לוותר למען תכלית טובה, נעלה יותר (הלוקח - בדין בר מצרא, ובעל החוב - בדין שומא, מוותרים על המגיע להם על פי הדין, משום רווחתו של הזולת. ובפשרה מקריב צד אחד מן המגיע על פי הדין - למען השלום)."
		"בפרשת ראה (יב, כח) ישנו ציווי דומה, אלא שהוא נאמר בדרך הפוכה: ""כי תעשה הטוב והישר בעיני ה' אלהיך"", ועל פי הדרך שבאר רש""ר הירש, הכוונה שם, ש<b>הישר</b> יגדיר את הטוב. ועל כן - גם הדבר הטוב כשלעצמו - עשה אותו רק בדרך הישר, שלא תקדש המטרה את האמצעים, שלא תשאף להגיע אל הטוב בדרך שאינה ישרה."
		"בחרתי בפסוק זה לא רק משום שלוש פעמים 'טוב' שבו. כאשר הקימונו את ביתנו - לא חלמנו שנגיע למקום שהגענו, היינו מיעוט קטן ולא ידענו מה זו משפחה גדולה. הננו חוטאים בכך שאיננו מודים מספיק לקב""ה על השינוי שחל."
		"היתה לנו התלבטות אמיתית בחינוך בנינו - האם נחנכם אל הישר והטוב, לפי סימני אברהם אבינו ע""ה - רחמנים, ביישנים וגומלי חסדים - או בדרך שהיא טובה לקריירה, לקידום. ב""ה הלכנו בדרך הראשונה, והיום מותר לומר, דומה שעלה בידנו."
		"תפילתנו שיתקיים בכל אחד מבני המשפחה הסיפא של הפסוק - ""ייטב לך ובאת וירשת את הארץ הטֹבה""."
		חתונה של תמר ויחיאל שי'
		אחרי דברי התודה, אבקש לומר מילים מעטות לזוג - צידה לדרך, תרתי משמע, כמובן מפרשת השבוע. אקצר, ובמיוחד במילות הקישור, שהרי עליהן תיתכן ביקורת, ולא על דברי רבותינו שמהם לקוחים הדברים.
		"פרשתנו פותחת בציווי: ""והיה עקב תשמעון את המשפטים האלה ושמרתם ועשיתם אֹתָם ושמר ה' אלהיך לך את הברית ואת החסד אשר נשבע לאבֹתיך""."
		"ושואל ""אור החיים"" הק': המילה ""והיה"" - לשם מה? הרי אפשר היה גם בלעדיה ""עקב תשמעון... ושמרתם - ושמר ה' אלהיך"". בדומה לתחילת פרשת בחוקותי: ""אם בחקתי תלכו - ונתתי גשמיכם בעִתם"" וגו'. אלא - אין ""והיה"" אלא לשון שמחה, וכפי שאמר רב שמואל בר נחמן בפתיחתא לאסתר רבה: כל מקום שנאמר ""והיה"" - שמחה! (""והיה כעץ שתול על פלגי מים"")."
		"מבאר בעל ""אור החיים"" הק': ""והנה אדון הנביאים בא בנועם דבריו להעיר במוסר נעים כי אין לאדם לשמוח אלא כשישמור לעשות את כל אשר צוה ה' לעשות, אז ישמח לבו ויגל כבודו. אבל כל עוד שיחוש שחסר אחת מכל מצוות ה', בין מצוות לא־תעשה בין מצוות־עשה, עליו אמר שלמה – 'ולשמחה מה זה עושה'"". ע""כ."
		כלומר השומע את משפטי ה' ומקיימם - ישמח לבו ויגל כבודו, וכל שלא הגיע לזה - אין לו מקום לשמוח.
		"דומים לזה דברי הגמרא במסכת שבת (ל ע""ב) כאשר היא באה ליישב דברי קהלת הסותרים זה את זה:"
		"ושבחתי אני את השמחה - זו שמחה של מצוה; ""ולשמחה מה זֹה עושה"" - זו שמחה שאינה של מצוה."
		"והנה היום - יום של מצוה הוא לכם. ובמיוחד לך, יחיאל, וכמאמרו הידוע של רבי אליעזר במסכת יבמות (סג ע""א), ""אמר רבי אלעזר - כל אדם שאין לו אשה - אינו אדם. שנאמר: 'זכר ונקבה בראם... ויקרא את שמם אדם'""."
		"ומצוה של שמחה היא זו, שכן אמר רבי תנחום אמר רבי חנילאי (יבמות סב ע""ב) ""כל אדם שאין לו אשה - שרוי בלא שמחה"" (מלבד מה שהוא שרוי בלא ברכה, בלא טובה, בלא תורה, בלא חכמה)."
		"וצריך לשמחה זו כדי לקיים דרשתו של רבי עקיבא (סוטה יז ע""א): ""איש ואשה זכו - שכינה ביניהן"". והרי ""אין שכינה שורה לא מתוך עצבות... אלא מתוך דבר שמחה של מצוה"" (שבת ל ע""ב)."
		"ושמחה זו שהיא מנת חלקו של המקיים מצוותיו היא עסק טוב, היא משתלמת - היא נושאת ריבית כי כך הבטיחו חכמינו (תנחומא תזריע ה): ""אמר הקב""ה: אתם משמרים את המצוות ותשמחו בהן, אני מוסיף לכם שמחה""."
		"ברכתנו היא, שתהא שמחה זו על שמירת המצוות מנת חלקכם, ויתקיימו בכם הברכות הנאמרות בסיפא של הפסוק ובהמשך הפרשה - ""ושמר ה' אלהיך לך את הברית ואת החסד אשר נשבע לאבֹתיך, ואהבך וברכך והרבך""."
		"וגם מה שכתוב לאחר מכן (ח, א) - ""למען תחיון ורביתם ובאתם וירִשתם את הארץ אשר נשבע ה' לאבֹתיכם"". (פ' עקב תשל""ה)"
		"בשבת ה""שבע ברכות"" של מיכל ומתניה שי' (בשנת תשס""ג) אמרתי אותם דברים, ובשבת ה""שבע ברכות"" של ליאור וציפי שי' (בשנת תשס""ד) גם הוספתי ברכה מיוחדת: שביתם לא יהיה פחות יפה מזה של יחיאל ותמר שי'."
		"שוב חזרתי על הדברים בשבת ה""שבע ברכות"" של נדב ורויטל שי' (בשנת תשס""ו), ושם פתחתי ואמרתי:<b> </b>""טוב להודות לה' ולזמר לשמך עליון"". עלינו להודות לה' מדי יום ביומו על הדברים הגדולים ועל הדברים הקטנים. יעקב אבינו אומר (בראשית לב, י): ""כי במקלי עברתי את הירדן הזה ועתה הייתי לשני מחנות"", ואילו אני עברתי לבדי את הים הגדול, אפילו מקל לא היה לי. ומעשה שהיה כך היה:"
		"בשבוע שלאחר קבלתי את אישור־הכניסה לארץ ישראל, בחסדי ה', הכינותי רשימה מדויקת של כל מה שביקשתי לקחת עמי, בהתאם לתקנות שהיו בתוקף. הזמנתי ארגז גדול אצל אחת מחברות־ההובלה שעסקו בכגון דא ותיאמתי מועד עם פקיד המכס שצריך להיות נוכח בשעת אריזת הארגז. שלחו לי איזה גוי זקן שאותו הושבתי בפינת החדר עם עיתון וכמה בקבוקי־בירה, ובמשך שעות האריזה לא הפרעתי אותו, וגם הוא לא הפריע אותי. דבר זה היה חשוב לי, כי רציתי לקחת עמי גם מה שההורים לא יכלו לקחת עמהם, דהיינו הפמוטות, הגביעים, קופסת־הבשמים וכיו""ב, וגם את תכשיטי־הזהב של אמא, אותם עטפתי בצמר גפן והכנסתי בשפופרת משחת־שיניים שפתחתי מקצה (היה איסור חמור על הוצאת ""מתכות אצילות"" מגרמניה, ואני לא רציתי להשאיר להם דברים אלה). ארזתי את המיטה הטובה שלי (!) עם הפּוּכִים, את כל המצעים, דברים אישיים וכמובן את כל הספרים שהצטברו לי."
		"הכל עבר בשלום, אך לא הסתיים בשלום. ממש באותם הימים נתפרסמה הוראת השלטונות שרכוש מהגרים חייב להיות מובל באניות גרמניות. התוצאה הייתה שהאניה שהובילה את ארגזי והייתה קרובה לארץ ביום פרוץ המלחמה, פנתה עורף, הגיעה לנמל בסרדיניה, איטליה, ושם הופצץ מאוחר יותר כל הרכוש שאוכסן שם. לא נותר דבר. המשא ומתן בדבר פיצויים נוהל על־ידי ד""ר מוזס, מי שהיה לאחר מכן מבקר־המדינה הראשון, והתמשך שנים לא מעטות. הפיצוי היה - גרושים על כל ק""ג מטען, ומכיוון שכנראה נפלה טעות ועל הניירות שנותרו היה כתוב שהארגז שלי הכיל רכוש במשקל 92 ק""ג, כנראה נטשטשה סיפרה כלשהי, יצאתי מן העסק אפילו לא בשן ועין."
		והנה עתה, הייתי ליותר מיורדי מצרים - ולא מארבע אמהות כי אם מאחת והנני מחנה אחד, בלי עין הרע ובלי עין הרע. ועל זה צריך להודות בוקר וערב, בוקר וערב.
		וגם על עניינים קטנים צריך להודות. למשל על כך שפרשת השבוע היא עקב ולא תזריע מצורע, ואפשר לומר דבר תורה כבר על המילה הראשונה בפרשה.
		"אשתדל לקצר, משני טעמים: האחד - דברי חז""ל בשיר השירים רבה (ד, יא): ""רבי אלעזר אומר: כל מי שהוא אומר דברי תורה ברבים ואינן עריבין לשומעיהן כסולת זו שצפה על גבי נפה, נוח לו שלא אמרן... ריש לקיש אמר: ...ככלה זו שעריבה על בעלה בשעת חופתה..."". כמובן איני מתיימר להגיע למדרגה זו, שיהיו דברי ערבים עד כדי כך."
		והשני - ממן שתח', שמַתנה כהרגלה שני תנאים - לא להתרגש ולא להאריך.
		"לא להתרגש - קשה, שהרי צריך להודות לקב""ה, כאמור, אז לפחות לא אאריך."
		"וכך סיימתי: ברכתנו, שתהא שמחה זו על שמירת המצוות מנת חלקכם, ויתקיימו בכם הברכות הנאמרות בהמשך הפרשה - ""ושמר ה' אלהיך לך את הברית ואת החסד אשר נשבע לאבֹתיך ואהבך וברכך והרבך""."
		"ואחר כך - ""למען תחיון ורביתם ובאתם וירשתם את הארץ אשר נשבע ה' לאבֹתיכם"". ובקיצור - חיים של אורה ושמחה."
		נישואי מיכאל וחגית שי'
		"והיה עקב תשמעון את המשפטים האלה - אונקלוס מתרגם את הפסוק כפשוטו: חֲלָף דתקבלון ית דיניא האלֵין. כלומר יען תשמעון. וכיון שאין ודאות שישמעו וישמרו (ראה רא""ם) מבאר רש""י באופן אחר. לדבריו, בא הכתוב לומר, שאם אפילו את המצוות הקלות, שדרך האדם להיות דש בעקביו - כלומר, שבני אדם רגילים למעט בחשיבותן, וכאילו עוברים עליהן ברגליהם מבלי להשגיח בהן, אם גם אותן ישמעון לשמרן ולקיימן כראוי, אז יזכו לשכר הגדול האמור בהמשך הכתובים - ""ושמר ה' אלהיך לך את הברית ואת <b>החסד</b> אשר נשבע לאבֹתיך"". שכר זה, שהקב""ה ינהג עם ישראל במידת החסד, מורה שמידת החסד נטועה בישראל, שכן במידה שאדם מודד מודדים לו (ראה ""תורה תמימה"" על אתר אות יט). וכך דרשו חז""ל (ירושלמי קידושין פ""ד, ה""א): ""שלוש מתנות טובות נתן הקב""ה לישראל: רחמנין וביישנין וגומלי חסדים"", והאחרונה, גומלי חסדים, מוסמכת לפסוק זה."
		לכאורה רחמנים הם אלו המשתתפים בגורל חבריהם, כואבים את כאבם, פתוחים לזולת ונוטלים חלק בכל הקורה אותו. ביישנים - בהקשר הזה - הם לכאורה ההיפך, הם מתגברים על מצוקותיהם ועל כאבם בכוחות עצמם. ושתי המידות האלה הן תנאי ליכולת להיות <b>גומלי חסדים</b>, שכן מי שגורל הזולת אינו נוגע לו, וזה העוסק וטרוד בצרותיו שלו - כיצד יגמלו חסדים?
		"אמא הי""ד היתה גומלת חסדים לרוב. סבתא רוז הי""ד נלקחה בידי הרשעים כשעסקה בחסד הגדול ביותר, בהצלת ילדי ישראל."
		והסבות של חגית שתח': מצד האם, כך שמעתי, ידעה היטב צדקה וחסד מהם, כאותן האמהות הטובות של הדור הקודם. ואילו על מעשי החסד של סבתא הנשקה שתיבדל לחיים טובים וארוכים אין אני צריך לעדות.
		"עם ארבע סבתות כאלה לא יקשה עליכם להקים בית של חסד, חסד זה עם זו, וזו עם זה, ועם כל אדם, ואז תתקיים הברכה שבהמשך פתיחת הפרשה - ""ואהבך וברכך והִרבך, וברך פרי בטנך"" וגו'."
		"ביתכם יהיה בית שסימני בני אברהם אבינו ע""ה יהיו ניכרים בו, וכך תתנו את חלקכם לבנין עם ישראל בארץ ישראל על פי תורת ישראל סבא. כי ""עולם חסד יבנה"" (תהלים פט, ג). (פ' עקב תשמ""ב)"
	@22יב	"<b>""והיה עקב תשמעון"" וגו'.</b> ראה ""אור החיים"" הק' על אתר: ...ויתבאר על דרך אומרם ז""ל, אין והיה אלא שמחה וכו'. וכך הוא גם מעיר להלן (יא, יג) ""והיה אם שמֹע תשמעו"" וגו', אך לא כן להלן (ח, יט) ""והיה אם שכֹחַ תשכח"", וזה מובן שלא שייך כאן לשון שמחה. לא בדקתי, אם יש הערה משל חז""ל בעוד כק""ס פעמים שצורה זו מופיעה בחומש. (פ' עקב תשס""ג)"
		"<b>רש""י ד""ה והיה עקב תשמעון. אם המצוות הקלות (בה""א הידיעה) וכו'. </b>כך הוא בדפו""ר, ובוודאי כך נכון. (פ' עקב תשנ""א)"
		"מסתבר שכוונת הדרשן (תנחומא עקב א) היא לומר: אם לא רק את החמורות כי אם גם את הקלות וכו', ולא: אם לפחות את המצוות הקלות תשמעון וכו'. (פ' עקב תש""ס)"
	@22יג	"<b>""ואהבך וברכך והרבך"" וגו'.</b> לדברי ידידי ד""ר ירחמיאל ברגמן ז""ל הקדמת ה'אהבה' היא היסוד המאפשר את הברכה, וכך גם בברכת הכהנים בשעה שהם נושאים את כפיהם ואומרים: ""אשר קדשנו בקדושתו של אהרן וצונו לברך את עמו ישראל באהבה"", ורק אז מגביהים ידיהם וחולקים אצבעותיהם ומברכים את ישראל. (פ' בהעלותך תשס""ב) הערת ר' זאב נוימן שי': ראה הערת הגרצ""י קוק על ברכת כהנים (עולת ראיה ח""ב עמ' תיג אות סג). לדבריו, האהבה בברכה זו אינה דין פרטי אלא גדר עצמיותה."
		"<b>רש""י ד""ה שגר אלפיך, ולדי בקרך וכו'.</b> אין זה לשונו של אונקלוס המתרגם ""בקרי תורך"", אלא זהו פירושו של רש""י, כלומר התרגום שלו לעברית פשוטה - ""אלפים"" פירושו בקר, בהמות. ו""שגר"" פירושו וְלַד הבהמה. (פ' עקב תשנ""ג)"
	@22טז	"<b>""...כי מוקש הוא לך"".</b> לשון היחיד ""הוא לך"" אינו מובן, שהרי לכאורה זה חוזר אל ""אלהיהם"", לשון רבים. (פ' עקב תשנ""ד)"
		"ושמא ""הוא"" פירושו - דבר זה, ודומה שיש עוד כתובים כאלה. (פ' עקב תשנ""ו)"
		"ואכן כך מפרש ר' אהרן מירסקי ז""ל ב""דעת מקרא"". וראה ראב""ע שכתב: ""כי מוקש הוא לך - כל אחד מאלהיהם"". (פ' עקב תשס""ה, תשס""ו)"
	@22יז	"<b>רש""י ד""ה כי תאמר בלבבך, על כרחך לשון דילמא הוא וכו'.</b> וראה הערה 6 לרש""י שבחומש ""תורת חיים"" פירוט האפשרויות הדחויות בשם ""דברי דוד"" ורא""ם, וכך נאמר שם: לשון ""אלא"" אי אפשר לפרש, דהא פשיטא דלא שייך עלייהו ""לא תירא"". גם אי אפשר לפרשו בלשון ""אי"", דהיאך שייך לומר - אם תאמר כן אל תאמר כן, וכן אין שייך לומר ""אל תירא"" כיון שכבר אמר כן או נתיירא. ולשון ""דהא"" אינה נופלת על תחילת הדיבור, אבל לשון ""שמא"" שפיר יש לומר - יש ספק אם תאמר כן, אני מורה לך שתחזיק בצד שלא תירא. ע""כ. ואף על פי כן מתרגם אונקלוס כרגיל ""ארי"". (פ' עקב תשנ""ד)"
		"אך ביתר החומשים אכן הנוסחא הוא ""דלמא"". (פ' עקב תשנ""ו)"
		"ועם זאת קשה לי לשונו ההחלטי של רש""י - ""על כרחך"", והרי אפשר ואפשר לבאר ""כי"" בלשון 'כאשר' (""אי"" יכול להיות תנאי - אם, ויכול להיות כאשר) כמו ""כי יקרא קן צפור"" (להלן כב, ו), וכגירסת אונקלוס הנ""ל, והפסוק יהיה מבואר לא פחות טוב מן על־ידי ""דלמא"". (פ' עקב תשס""א, במלון סאן, בת־ים, בשבת חזנות) וראה ""באר בשדה"" המבאר שלשון ""על כרחך"" שברש""י, משמעותה - אף על פי שאין זה נוח לפרש שהכתוב מדבר בלשון ספק כלפי שמיא, על כרחך זוהי המשמעות, וצריך להסביר שהספק אינו באמת כלפי שמיא, אלא החשש הוא שמא לא תהיה יראת ה' תקועה בלבבם ויפחדו מן הזולת."
	@22יח	"<b>""...זכר תזכֹּר את אשר עשה... לפרעה ולכל מצרים"".</b> לכאורה היה פשוט יותר במקרה הזה להזכיר להם מה שעשה ה' לסיחון ולעוג, שהרי זה קרה זה עתה, ואילו מעשה מצרים היה בדור הקודם, שכן כל יוצאי מצרים כבר תמו. (פ' עקב תש""ן)"
		"ואולי אינו מזכיר את מלחמת סיחון ועוג מפני שבהם הנסיות בלטה פחות מאשר בנסי מצרים. ואולי זה גם עניין של ענוה. וצריך לחפש מדוע זכירה זו אינה מנויה בין שש הזכירות שנוהגים להזכיר בסוף התפילה. (פ' עקב תשנ""ג) הערת ר' חזקי פוקס שי': בפשטות נראה שזכירה זו איננה מנויה מפני שאין בה חיוב לדורות, אלא ציווי מקומי - אם תפחד מהגויים, זכור את הדברים שעשה הקב""ה למצרים, אבל אם אינך ירא מהם - אינך מצווה לזכור."
		"ומכל מקום ראה מה שכתבתי למעלה בעניין הדיבור עם דור הבנים כאילו הם חוו נסי יציאת מצרים (א, א רש""י ד""ה אל כל ישראל). (פ' עקב תשס""ד)"
	@22יט	"<b>רש""י ד""ה המסת, נסיונות. ע""כ.</b> הרי זה כמו למעלה (ד, לד), ושלא כאונקלוס המתרגם בשניהם מלשון נס, שהרי נסים נזכרים בהמשך: ""והמֹפתים"". (פ' עקב תשנ""ג)"
		"<b>רש""י ד""ה והיד החזקה, זה הדבר. ע""כ.</b> דרשת חז""ל זו שמקורה בספרי נסמכת על הפסוק: ""הנה יד ה' הוֹיה במקנך אשר בשדה"" וגו' (שמות ט, ג). ולא אדע, למה דֶּבֶר יוצא מגדר שאר המכות. (פ' עקב תשמ""ד) וראה ""באר בשדה"" שמה שהזכיר משה מכה זו בפרטות יותר מכל המכות, לומר לישראל שיזכרו מה שהמית הקב""ה כל בהמות מצרים, וכך יהיה גם באומות הללו יד ה' לכלותם ואל יחששו מהם. ובעל ""שבלי הלקט"" על ""הגדה של פסח"" כתב שאין הכוונה על המכה החמישית שהיה דבר בבהמות מצרים, אלא כמובא במדרש תהלים (עח, טז): כל מכה שהביא הקב""ה על המצרים במצרים, הביא מכת דבר עם כל אחת ואחת. על פי זה מובן מדוע רש""י כאן כותב שהיד החזקה של ה' התגלתה בדבר, מכיוון שהיא שקולה כנגד כל שאר המגפות והמכות שהביא ה' על מצרים. והוסיף הרב פינחס דנינו שי': הגאון הרב שלמה שפירא שליט""א הביא שמכת בכורות בפרט היתה על ידי דֶּבֶר, על פי הגמרא במסכת בבא קמא (ס ע""ב): ""דֶּבֶר בעיר - כנס רגליך"" והסביר על פי זה דברי רש""י בספר שמות (ט, יד), שמכת בכורות שקולה כנגד כל המכות."
		"<b>""...אשר הוציאך ה' אלהיך"".</b> היחיד (ממה שראיתי) הנדרש לקושי שבכאן, הוא רס""ג, האומר בפשטות: כאשר הוציאך. (פ' עקב תש""ס) וב""דעת מקרא"" מבואר: ""אשר הוציאך וגו' – מוסב על הסיפא של הפסוק שלפניו, אשר עשה ה' אלהיך לפרעה ולכל מצרים, אשר הוציאך ה' אלהיך""."
	@22כ	"<b>רש""י ד""ה הצרעה, מין שרץ העוף וכו'.</b> הביטוי ""מין"" בכגון דא נובע כנראה מתחושת זהירות, מהעדר ידיעה בהגדרה מדויקת של צמחים ובעלי חיים למיניהם, והוא קדום למדי, אך כיום מקומו מי יכירנו. (פ' עקב תש""ס)"
	@22כב	"<b>""ונשל ה' אלהיך את הגוים"" וגו'.</b> כאן אין רש""י אומר מאומה לגבי הפועל ""ונשל"", ושלא כלמעלה (ז, א). (פ' עקב תשנ""ה) וראה מש""כ שם."
		"<b>""...לא תוכל כלֹתם מהר"" וגו'.</b> ראה מה שכתבתי להלן (יב, יז). (פ' ראה תשנ""א)"
		"<b>""...פן תרבה עליך חית השדה"".</b> לא ידעתי מה סכנה בכך, שהרי בני ישראל באים במקום הגויים, כלומר אין הארץ נשארת שוממה אחרי השמדת גויי הארץ, ולמה אפוא תרבה חית השדה? אך שלום שי' אמר לי, מתוך ניסיון, שיישוב הוא תהליך הרבה יותר מתמשך מאשר כיבוש. לפי זה רק קשה, שמדברים בשבע שנות כיבוש ושבע שנות חלוקה. אגב, מי קבע מטבע זה? (פ' עקב תשנ""ו)"
		"ואמר לי יהונתן שי', שהרי היו חייבים להשמיד את כל יושבי הארץ, ובשעה שעסקו במלחמה, היו מנועים מלעסוק בחלוקת הארץ וביישובה, לכן היתה סכנת בעלי החיים גדולה. (פ' עקב תשס""ו) וראה דברי רש""י על הפסוק ""לא אגרשנו מפניך בשנה אחת פן תהיה הארץ שממה ורבה עליך חית השדה"" (שמות כג, כט) שכתב: שממה - ריקנית מבני אדם, לפי שאתם מעט ואין בכם כדי למלאות אותה. ע""כ. הערת הרב איתן שנדורפי שי': הביטוי ""שבע שכיבשו ושבע שחילקו"" מופיע במקומות רבים בדברי חז""ל (כתובות כה ע""א; בבא מציעא פט ע""א; ערכין יג ע""א; נדה מז ע""א; ועוד). בשנים אלו לא מנו ישראל שמיטין ויובלות ולא נתחייבו במצוות התלויות בארץ (להוציא חלה, ערלה וחדש) ובאותן שנים עמד המשכן בגלגל. את המניין 'שבע שכבשו' למדו חז""ל מדברי כלב ליהושע, שנאמרו לאחר הכיבוש בשעה שבא כלב לבקש את חלקו בארץ ישראל (חברון): ""בן ארבעים שנה אנכי בשלֹחַ משה עבד ה' אֹתי מקדש ברנע לרגל את הארץ... ועתה הנה החיה ה' אותי כאשר דבר, זה ארבעים וחמש שנה מאז דִּבר ה' את הדבר הזה אל משה אשר הלך ישראל במדבר ועתה הנה אנכי היום בן חמש ושמֹנים שנה"" (יהושע יד, פסוקים ז, י). וכתוב שישראל נכנסו לארץ שלושים ושמונה שנה לאחר חטא המרגלים (דברים ב, יד), נמצא שכלב היה בן שבעים ושמונה בכניסתו לארץ ובן שמונים וחמש לאחר הכיבוש ומכאן עולה שהכיבוש ארך שבע שנים."
		"לגבי מנין שנות החלוקה מביאה הגמרא שני לימודים. האחד - מסברא - ""מדשבע כיבשו, שבע חילקו"". וכבר הקשה מרן ה""חזון איש"" (שביעית סימן ג אות לה): ""מדשבע כיבשו שבע חילקו - כגון זה צריך רב, מה עניין כיבוש לחילוק"" (וראה גם ""אור הישר"" ו""בן יהוידע"" זבחים קיח ע""ב)."
		"והשני - מתוך חשבון השנים. נאמר בספר יחזקאל (מ, א): ""בעשרים וחמש שנה לגלותנו בראש השנה בעשור לחדש בארבע עשרה שנה אחר אשר הֻכתה העיר..."". מפסוק זה עולה ששנת י""ד לחורבן בית המקדש היתה שנת יובל, שכן דרשו חז""ל (ערכין יב ע""א): ""איזו היא שנה שראש השנה בעשור לחודש, הוי אומר זה יובל"", ואם כן בית המקדש נחרב בשנת שלושים ושש ליובל, וזה עומד בסתירה לכאורה למה שידוע לנו שמזמן שנכנסו בני ישראל לארץ עד חורבן בית המקדש עברו שמונה מאות וחמישים שנה שהם שבעה עשר יובלות שלמים [ארבע מאות וארבעים שנה עד שנבנה הבית (שהרי הבית נבנה כעבור ארבע מאות ושמונים שנה מיציאת מצרים (מלכים א' ו, א) ויש להפחית מכך ארבעים שנה שהלכו במדבר) ועוד ארבע מאות ועשר שנה שעמד בית המקדש (יומא ט ע""א)], ומוכרחים לומר שמנין היובלות התחיל ארבע עשרה שנה לאחר שנכנסו בני ישראל לארץ."
		"לגבי שנות החלוקה, ראה אברבנאל ומצודת דוד (יהושע יח, ג). לדבריהם, החלוקה נמשכה זמן כה רב - שבע שנים - כי השבטים לא רצו שיחלקו את נחלתם, כי ידעו שאז יצטרך כל שבט לכבוש את חלקו לבדו, והם העדיפו לכבוש ביחד. כך עברו שבע שנים נוספות - שבהן עמד המשכן בגלגל - ומשבאו לשילה, גער בהם יהושע ושלחם לכתוב לו את הארץ ולחלקה. ואם נשאל: מדוע לא גער בהם קודם? אולי ראה יהושע שלבני ישראל לא היה אז די רצון להילחם לאחר שנלחמו במשך זמן כה רב והעדיף שהם ינוחו לפני המלחמות הבאות. ועיין במאמרי ""ממתי מנו בני ישראל שמיטין ויובלות?"" (ניצני שביעית, תשס""ט)."
	@22כד	"<b>""והאבדת את שמם... לא יתיצב איש בפניך עד השמידך אֹתם"".</b> לכאורה קצת קשה, שהרי כבר נאמר ברישא ""והאבדת את שמם"", אז מה שייך עוד ""לא יתיצב איש"". ועוד: מה פירוש ""עד""? ומה אחר כך? (פ' עקב תשס""ה)"
		"פירוש ""עד"" - אין זה שיתיצב ואז תשמיד, אלא תשמידו בלא התנגדות. (פ' עקב תשס""ו) וראה רמב""ן על אתר. לדבריו, אבדן שמם אינה הבטחה שישמידו את כולם מיד, אלא שלא יהיה לנשארים שֵם בעולם, שלא יהיו עוד אומה וממלכה."
		"<b>ראב""ע ד""ה השמידך, שם הפועל, ואם הוא בחירק, יתכן היות כמוהו וכו'.</b> כוונתו מובנת לי בעזרת הערה 21 בחומש ""תורת חיים"", זו לשונה: אילו היה זה עבר נסתר, היה מובנו השמיד אותך. כלומר, אתה היית המושא הישר. כיון שכתוב השמידך אותם, פירושו: השמדתך אותם. ע""כ. אך מילותיו עדיין קשות לי. מה פירוש: ""ואם הוא בחירק""? (פ' עקב תשנ""ה) הערת הרב איתן שנדורפי שי': ""ואם"" משמעותו בראב""ע כמו ""וגם אם"", כלומר: ""אף על פי ש"". כלומר אף על פי ש""הִשמידך"" נקוד בחיריק, פירושו כמו 'הַשמידך' שנקוד בפתח. והוא כמו ""בלתי הִשאיר לו שריד"", המתפרש כמו 'הַשאיר'. והוסיף ר' זאב נוימן שי': וזו לשון הערת הגרצ""י קוק בכתי""ק: ""הפעולה האלהית שהיא נעשית על ידך, היא מתבטאת בצירוף זה שהוא ואתה משמיד אותם: השמיד הוא הנסתר, בהבלטת ניקוד החיריק - שהוא הַשמידך אותם""."
	@22כה	"<b>ראב""ע ד""ה כסף וזהב עליהם, שעליהם, או: ממון תקח לעזבם. ע""כ. </b>כלומר מעין כופר שאותו ייתן עובד העבודה זרה. ולא ידעתי, כיצד מפרש ראב""ע את ""עליהם"" בפירושו זה. (פ' עקב תשנ""ה) ולפי הערה 22 בחומש ""תורת חיים"": ""עליהם"" במובן בעדם."
@11ח	@22א	"<b>רש""י ד""ה כל המצוה, ...ומדרש אגדה, אם התחלת במצוה, גמור אותה (סוטה יג ע""ב).</b> וראה ""שפתי חכמים"" (אות ל) המפרש ""כל"" מלשון כל""ה. אך אם כך, קשה המשך הכתוב - ""תשמרון לעשות"". ולכאורה אפשר להבין את תכלית הדרשה גם בלא זה, אם מפרשים ""כל"" כ""כל כולו"", כלומר בלא להשאיר משהו לא עשוי. והנה צמד המילים ""כל־המצוה"" בא בתורה כעשר פעמים, ולמה נדרש דווקא כאן? (פ' עקב תשנ""ז, תשס""ו)"
	@22ד	"<b>רש""י ד""ה שמלתך לא בלתה, ענני כבוד היו שפין בכסותם וכו'.</b> צריך לומר ש""שפין"" הוא נגיעה קלה, שאם לא כן הרי תהיה שיפה זו דווקא סיבה לבילוי, ולא להיפך. (פ' עקב תשמ""ד)"
		"<b>שם. ...כלבוש הזה של חומט שגדל עמו. ע""כ.</b> הציור יפה, אך קשה לי מה ראה להדגים מעשה חסד של הקב""ה דווקא בחומט שהוא שרץ טמא, וגם אין עורו אופייני ללבוש, והרי כל עור בעל חיים גדל עמו. (פ' עקב תשמ""ט)"
		"ולא זו אף זו. הניחא בעל חיים שעורו גדל עמו, מן הלידה. אך בגדו של ילוד־אשה בדור המדבר מניין לו? ואם תאמר, שהיה עמהם מביזת מצרים, או אז מה הצורך בנס זה בכלל, ילבשו מן הביזה ודי? וזכורים לי דברי מהרי""ל דיסקין זצ""ל, שעשו את בגדו של הרך הנולד מן העודף שנוצר בבגד האשה אחר שהתרחב בחודשי ההריון, וזה נחמד, אך ודאי לא פשט. (פ' עקב תשנ""ד)"
		"עתה שאלתי את ר' יהודה פליקס שי' שלפי שעה לא הייתה לו תשובה. אחר היפנה אותי לדברי רש""י בחולין (קכב ע""א ד""ה חומט): לימצ""א, שתחילת ברייתו בכעדשה. צא ובדוק בתיק שלה שגדל והולך עמה. תחילתו כעדשה ממש הוא בשוליו. ע""כ. לפי זה יהיה המיוחד בחומט שביתו - שאינו צמוד לבשרו כמו עורו של בעל חיים, אף הוא גדל עמו. ברם, ר' משה קטן מפרש שם לימצ""א - חילזון ערום. (פ' עקב תשנ""ד) לדעת רש""י ""חומט"" הוא שבלול (חלזון). וכן תרגם רש""י (ויקרא יא, ל) ""והחומט"" - לימצ""א בלע""ז, שפירושו שבלול (ראה ""לפשוטו של רש""י"" על אתר)."
		"<b>""...ורגלך לא בצקה"" וגו'.</b> אונקלוס: ומסנך לא יחיפו. והרי בוודאי לא הנעל אלא הרגל יחפה היא, וראה ""לשון חכמים"" שבחומש ""נתינה לגר"" שט""ס יש כאן, וצריך לגרוס: ורגליך, כמו תרגום יונתן. (פ' ראה תשנ""א)"
	@22ז	"<b>""...ארץ טובה ארץ נחלי מים... ארץ חטה... ארץ זית שמן... ארץ אשר לא במסכנֻת... ארץ אשר אבניה ברזל"" וגו'.</b> כל תכונה חדשה פותחת בלשון ארץ, וכך גם בפסוק ח - ""ארץ"" לפירות ו""ארץ"" למשקין שנוצרים מהן. (פ' עקב תשס""ו)"
	@22ח	"<b>""ארץ חטה"" וגו'. </b>מן הראוי לטרוח למצוא משמע לסדר שבעת המינים. שמעתי ממישהו ולא אדע ממי, כי סדר המינים הוא לפי סדר חדשי השנה: חמישה מינים גדלים בחודשי האביב והקיץ: החיטה והשעורה - בניסן ובאייר. הגפן - בסיון ובתמוז. התאנה - באב. והרימון - באלול. ובחודשי הסתיו - תשרי, חשוון וכסלו - מבשילים התמרים והזיתים. (פ' כי־תבוא תשמ""ז)<b> </b>לפי רש""י במסכת ברכות (מא ע""א ד""ה ופליגא) מחלוקת תנאים היא בשאלה אם יש משמע לסדר המינים בפסוק. לפי רבי יצחק הפסוק בא לשבח את ארץ ישראל שיש בה פירות חשובים ומנאם הכתוב לפי סדר חשיבותם (אין מבואר שם מה חשיבותו של כל מין). אבל לפי רב חנן, הפסוק בא להודיע שבחה של ארץ ישראל, שיש בה פירות ששיעורי התורה נתלים בהם, ולשיטתו לא הקפיד הכתוב על סדר המינים. וראה רש""ר הירש על אתר שכתב: אם אין אנחנו טועים, שבעת המינים האלה מסודרים לפי סדר האקלימים של ארצותיהם, וכל המאוחר מחברו אקלים ארצו חם ממנו. עיין שם."
		"<b>""...ודבש"".</b> ראה ראב""ע למעלה (ויקרא ב, יא) שכתב אודות הדבש הנזכר שם: ורבים אמרו שפירושו דבש תמרים. וכן כל ""ארץ זבת חלב ודבש"". ויש להם כדמות ראיה בספר עזרא (הכוונה לנחמיה י, לו). ע""כ. וראה מה שכתבתי שם. וראה רש""י שם (פסוק יב)."
		"<b>ראב""ע ד""ה ארץ חטה. הזכיר המולידים הדם. ע""כ.</b> כלומר שבעת המינים מולידים דם באוכליהם. שאלתי את ר' יהודה פליקס שי'. לדבריו, זה שייך לתורת הרפואה של גלינוס, מתלמידי סוקרטס, שהשפיע במשך מאות שנים על תורת הרפואה. (פ' עקב תש""ס)"
	@22י	"<b>""ואכלת ושבעת וברכת את ה' אלהיך"" וגו'.</b> כתב רבנו דוד אבודרהם (ברכת הלחם וזימון וברכת המזון): ואמרינן בפרק שלושה שאכלו (ברכות מו ע""א) שהאורח מברך המזון כדי שיברך לבעל הבית. וכתב הירחי שיש סמך לדבר ממה שכתוב ""ואכלת ושבעת וברכת את"" - לרבות בעל הבית. ע""כ. כלומר אין כאן דרשת ""את"" של חז""ל, אלא שהירחי והאבודרהם מסמיכים את דברי הגמרא לפסוק."
		"ואולם ב""עץ יוסף"" בסידור ""אוצר התפילה"" מוער: איתא בירושלמי דברכות: ""את"" - לרבות בעל הבית."
		"וב""עולם התפילה"" מעיר: ירושלמי ברכות פ""ז, אך לא מצאתי שם. מכל מקום לא מדובר בברכה בשם ומלכות כמו ברכת המזון עצמה וברכת התורה שהן שתיהן דאורייתא, אלא בברכה מעין זו שבה מברך איש את רעהו."
		"והנה נוסחה של ברכה זו בגמרא שם הוא: אמר רבי יוחנן משום רבי שמעון בן יוחי: בעל הבית בוצע ואורח מברך. בעל הבית בוצע - כדי שיבצע בעין יפה. ואורח מברך - כדי שיברך את בעל הבית. מאי מברך? ""יהי רצון שלא יבוש בעל הבית בעולם הזה ולא יכלם לעולם הבא""."
		"ורבי מוסיף בה דברים: ""ויצלח מאד בכל נכסיו, ויהיו נכסיו ונכסינו מוצלחים וקרובים לעיר, ואל ישלוט שטן לא במעשי ידיו ולא במעשי ידינו, ואל יזדקר לא לפניו ולא לפנינו שום דבר הרהור חטא ועבירה ועוון מעתה ועד עולם"". ומרן מביא ב""שולחן ערוך"" נוסח מאוד דומה."
		"ר' יעקב עמדין בסידור ""בית יעקב"" מביא נוסח קצת שונה: ""הרחמן הוא יברך את בעל הבית הזה ואשתו ובניו וכל אשר לו. יהי רצון שלא יבוש בעל הבית בעולם הזה ולא יכלם לעולם הבא, ויצלח מאוד בכל נכסיו, ויהיו נכסיו ונכסינו מוצלחים וקרובים לעיר, ואל ישלוט שטן לא במעשה ידיו ולא במעשה ידינו, ואל יזדקר לא לפניו"" וכו'."
		"קרוב לזה סידר הגרצ""י קוק בסידור ""עולת ראי""ה""."
		"בסידור הגר""א, בסידור ""עבודת ישראל"" לר' יצחק בער ובסידור ""אוצר התפילות"" הברכה אינה מופיעה."
		"בסידור ""תפילת החדש"" לרב חיד""א נוסח יפה במיוחד (דפוס ליוורנו תרפ""א): ""הרחמן הוא יברך בעל הבית הזה ובעל הסעודה הזאת, הוא ובניו ואשתו וכל אשר לו, בבנים שלא ימותו ובנכסים שלא יתמו. בָּרֵך ה' חילו ופועל ידיו תרצה ויהיו נכסיו מוצלחים וקרובים לעיר, ואל יזדקק לפניו שום חטא והרהור עוון מעתה ועד עולם. שש ושמח כל הימים בעושר ונכסים וכבוד עד עולם, ולא יבוש בעולם הזה ולא יכלם לעולם הבא, אמן כן יהי רצון""."
		"ב""משנה ברורה"" (סימן רא סק""ה) מובא: בספר ""לחם חמודות"" תמה למה אנו משנים נוסח הברכה דבעל הבית ממה שנאמר בש""ס. ע""כ. ובדומה תמה בעל ""תורה תמימה"" על אתר (אות כד): וכעת נוהגין שזוכרין ענין זה בברכות הרחמן הוא יברך את בעל הבית וכו', ותימא שאין אומרים הברכה כנוסחתה בגמרא."
		ואני עבדכם תמה, למה קיצרנו עד כדי כך - וברוב הסידורים השמטנו לחלוטין - ברכה זו שבעל הבית או בעל הסעודה ראוי לה, והרי איננו רוצים להיות כפויי טובה.
		הבה נברך אפוא את בעל הבית הזה בכל הנוסחים היפים שבברכה, אותו ואשתו וכל אשר לו, ואולי גם ננהיג־נחזיר ברכה חיובית זו בברכת המזון שלנו.
		"הגמרא במסכת ברכות (כא ע""א) אומרת: ""מנין לברכת המזון לאחריה מן התורה? שנאמר (ח, י) 'ואכלת ושבעת וברכת'. מנין לברכת התורה לפניה מן התורה? שנאמר (לב, ג) 'כי שם ה' אקרא הבו גֹדל לאלהינו'"". דומה שרק שתי ברכות אלה הן מן התורה, ואופייני שאחת - לפני המעשה, והאחרת - אחריו. ברכת התורה שאת לימודה אין להגביל (ולא בכדי נמשך לעניינו הלילה אחר היום - כדי לצמצם הפסקתו וליתן לו את מירב הזמן) - לפניו, ואילו ברכת המזון שבו יש מקום להגביל - אחר האכילה. (פ' האזינו תשל""ז)"
		"<b>רמב""ן ד""ה ואמר ואכלת ושבעת וברכת, ...וטעם על הארץ הטובה, כמו ""ועל הארץ הטובה"" וכו'.</b> כלומר לפי חז""ל, שבפסוק זה בא הציווי על ברכת המזון, יוצא שהכתוב מצמצם את חובת הברכה למי שנמצא ""על הארץ הטובה"", ולפי זה מצוות ברכת המזון אינה נוהגת בחו""ל, וזה אינו. לכן מבאר הרמב""ן שלפי חז""ל צריך ללמוד פסוק זה כאילו יש בו ו""ו־החיבור ""ועל הארץ הטובה"". כלומר יש כאן שתי ברכות, אחת על השובע, והיא ברכת הזן, ואחת על הארץ, והיא ברכת הארץ. (פ' עקב תשנ""ה)"
	@22טז	"<b>""המאכִלך מן במדבר... למען ענֹתך ולמען נסֹתך להיטִבך באחריתך"". </b>קשה לי שהמן מתואר כאן - שלא כבכל יתר המקומות שבהם הוא מוזכר במקרא - כניסיון קשה שיש בו עינוי (וראה ר""ע ספורנו), ואין זה משתלב יפה במהלך הפרשה, אחר תיאור גדולת ה' ""המוציאך מארץ מצרים... המוליכך במדבר הגדֹל והנורא"" וגו'. ולא זו אף זו. מהלך הפרשה כולה מוקשה. תחילה אזהרה מפני שכחה המביאה לידי אי־שמירת המצוות וזו משום גבהות הלב הבאה בעקבות הצלחה גשמית, ושוב תיאור שכחת ה' אשר הוציאך מארץ מצרים וכו' כנ""ל, ושוב שכחת ה' באמירה ""כֹחי ועֹצם ידי"", ורק בסוף - הצד החיובי: ""וזכרת את ה' אלהיך"" וגו'. (פ' עקב תשמ""ט) באשר לניסיון המן ראה דברי בעל ""הכתב והקבלה"" לספר שמות (טז, ד), שכתב: ""למען אנסנו - אין טעם אנסנו כדי לאמת המנסה דבר מסופק חלילה, כי בעצם המנסה יתברך אין צורך לנסיון להודע בירור ספק בדבר, כי הוא יודע העתידות, אבל 'אנסנו' הוא לתת שלמות הבירור להמנוסה, שיתברר לו יכלתו אם יוכל לעמוד בנסיונו, שבכל יום ויום יהיו עיניהם תלויות למזונותיהם, אם יהיה להם בטחון גמור בה' יתברך; וזהו 'אנסנו', פירוש אביא אתכם לידי נסיון עצמכם ויבורר לכם אם כבר הגעתם לידי מידת הבטחון הגמור אם לא, הנה הנסיון בזה להוציא במנוסה דבר מידת הבטחון מן הכוח אל הפועל, ולחזק בו תכונה נפשית הגדולה מאד בערכה"". לפי דבריו אף ניסיון המן איננו אלא חלק מסיפור גדולת ה', שכן מלבד הדאגה להוציאנו משיעבוד הגוף לחירותו, ה' יתברך דואג לחזק בתוכנו את מידת הבטחון שנשחתה במהלך שנות השיעבוד הקשה במצרים. וראה דברי נחמה ליבוביץ בעיוניה לספרנו (עמ' 88) ולספר שמות (עמ' 193)."
	@22יז	"<b>""ואמרת בלבבך כחי ועֹצם ידי עשה לי את החיל הזה. וזכרת את ה' אלהיך כי הוא הנֹתן לך כח לעשות חיל..."".</b> חוט השערה מבדיל בין שמחה מתוך גאווה שלילית, לשמחה מתוך הכרת המקור האמיתי לכל ההישגים, ויפים וחשובים דברי הר""ן בדרשה העשירית מבין דרשותיו, זו לשונו: עם היות שאמת הוא שיש באישים סגולות מיוחדות לדבר מהדברים, כמו שיש אנשים מוכנים לקבל החכמה, ואחרים מוכנים לשית עצות בנפשם לאסוף ולכנוס, ולפי זה יהיה אמת בצד מה, שיוכל העשיר לומר ""כחי ועצם ידי עשה לי את החיל הזה"", עם כל זה, עם היות שהכח ההוא נטוע בך, זכור תזכור שהכח ההוא מי נתנו אליך ומאין בא. והוא אמרו ""וזכרת את ה' אלהיך כי הוא הנותן לך כח לעשות חיל"", לא אמר 'וזכרת כי ה' אלהיך נותן לך החיל', שאם כן היה מרחיק שהכח הנטוע באדם לא יהיה סיבה אמצעית באסיפת ההון, ואין הדבר כן, ולפיכך אמר, כי עם היות שכחך עושה את החיל הזה, תזכור נותן הכח ההוא, יתברך. ע""כ. כלומר כאשר זוכר האדם את מקור כוחו וכשרונו ואת מי שגמל עמו חסד עד כה, רשאי הוא לומר בשמחה ""כחי ועצם ידי (שבאו לי מאת ה') עשה לי את החיל הזה"". (פ' עקב תשנ""ו) הערת ר' זאב נוימן שי': ועיין שיחות הרצי""ה לספר דברים עמ' 172 הערה 32 ועמ' 198."
@11ט	@22א	"<b>רש""י ד""ה גדלים ועצֻמים ממך, אתה עצום, והם עצומים ממך. ע""כ. </b>דברי רש""י באים לומר שהשוואה דורשת בסיס משותף, דהיינו העוצמה המשותפת לשני העמים, אלא מידתה שונה (וביחס לישראל, כבר נאמר כי רבים הם. ראה למעלה ז, ז). (פ' עקב תשנ""א)"
		"וקצת קשה לי שלהלן (יא, כג ד""ה ועצֻמים ממך) מפרט רש""י את רעיונו זה יותר: אתם גבורים והם גבורים מכם, שאם לא שישראל גבורים, מה השבח שמשבח את האמוריים לומר ועצומים מכם וכו'. נראה סביר יותר לפרט את הרעיון בשעת הופעתו הראשונה של הקושי. ועוד יותר קשה לי העובדה שלמעלה (ד, לח; ז, א) אין רש""י מעיר מאומה, אף על פי שמצויה שם אותה הלשון. (פ' עקב תשנ""ד) וראה מש""כ למעלה (ד, לח)."
	@22ד	"<b>רש""י ד""ה אל תאמר בלבבך, צדקתי וכו'.</b> לא ידעתי למי נחוצות מילות פירוש אלה שאינן אלא פשוטו של מקרא. (פ' עקב תשנ""ג)"
		"ועיון ברמב""ן לימדני להבין את רש""י (פעמים רבות אתה מבין את הדבר מתוך תיאור אחר אותו). כלומר רש""י סבור שאל להם לישראל לומר ששני הדברים - צדקתם שלהם ורשעת הגוים - גרמו. ולפי רמב""ן ""אין זה נכון"", כלומר ""וברשעת הגוים האלה ה' מורישם מפניך"" אינו המשך ה""אל תאמר"", אלא זו היא האמת שה' יוריש הגויים מלפני ישראל רק בגלל רשעת הגויים, ובגלל השבועה ולא בגלל צדקת ישראל ויושר לבבם. ואכן מובא בהערה 35 בחומש ""תורת חיים"" שם (ברמב""ן) שהו""ו שב""וברשעת"" היא ו""ו יתירה. וראה ""שפתי חכמים"" (אות צ). (פ' עקב תשנ""ה)"
		"ובאשר לפסוקים ד-ו צריך לומר שלהבאת ישראל לארץ יכולות להיות שלוש סיבות - צדקת בני ישראל, רשעת הגויים וההבטחה לאבות, וכל מה שמשה רבנו ע""ה מבקש לומר כאן, הוא שצדקת בני ישראל אינה ביניהן, כי איננה קיימת. (פ' עקב תשנ""ח)"
		"<b>""...בהדף... לאמר"" וגו'.</b> הוא מאמר מוסגר, ואין בזה משום יוצא דופן. (תשנ""ד)"
	@22ט	"<b>""בעלֹתי ההרה לקחת לוחֹת האבנים"" וגו'. </b>כאן אין ציווי לעשות ארון ללוחות כפי שנצטווה משה רבנו ע""ה בלוחות השניים (י, א). ולפי דברי רש""י שם (ד""ה בעת ההִוא) עוד יותר קשה לדעת, למה לא היה ציווי כזה כאן, שהרי אין להניח, שדווקא הראשונים, כל כולם מעשה אלהים, פחות זקוקים לארון להניחם בו מיד, מאשר השניים. וראה דברי ""אור החיים"" הק' שם, והם קצת תמוהים, כי הוא אומר היפוכה של סברה פשוטה. (פ' עקב תשנ""א)"
		"ואם תאמר, דברי תורה עניים במקום אחד וכו', הרי אפילו בשמות (כד, יב) שהוא המקום הטבעי להוראה כזאת, אינה. (פ' עקב תשנ""ט) לפי ""קיצור מזרחי"" לא נצטווה להכין ארון ללוחות הראשונים, כי עד שלא חטאו היו בני ישראל במדרגה גבוהה וראויים שיהיו הלוחות מונחים ביניהם, ורק לאחר מעשה העגל הוצרכו לארון (מעין זה ב""אור החיים"" הק' להלן י, א). ורמב""ן כתב (להלן י, א): ולא אמר לו כן בלוחות הראשונות לפי שהיה גלוי לפניו שישברם. והוסיף ר' אריה בודנהיימר שי': שני הטעמים שמביא הרב יהושע העליר בספרו ""אהל יהושע"" (דרוש א, עמ' י, כמובא ב""ברכת אשר"" על ספר שמות לה, יא) ביחס לשינוי הסדר בין פרשיות הציווי (תרומה תצוה) לפרשיות הקיום (ויקהל פקודי) של המשכן בספר שמות, יכולים להסביר אף את ההבדל האמור שבין לוחות ראשונים לבין לוחות שניים. טעמו הראשון הוא: השינוי בסדר העשיה נובע מירידת המדרגה של עם ישראל בחטא העגל, שכן קודם החטא היו ישראל דבוקים בו יתברך באהבה בבחינת נשואין, וכל מלאכת המשכן נעשתה על־ידי משה באופן נעלה. אולם משחטאו בעגל, נפלו ממדרגתם ונותרו בבחינת ארוסים. לכן בתחילה נצטווה משה רבנו להקדים את מלאכת הכלים הפנימיים, למלאכת האהל והדפנות. אולם לאחר שנכשלו בעגל וירדו ממדרגתם, נהפך סדר העבודה והוצרך ה' לצוות תחילה על הכלים החיצוניים ודרכם לרומם את ישראל עד שיוכלו להגיע לכלי הקדש הפנימיים. והטעם השני: לפני חטא העגל היו ישראל במדרגת אישה נשואה שיכולה להגלות בפני בעלה, אולם לאחר החטא ושבירת הלוחות, ירדו למדרגת ארוסה, שמחוייבת לנהוג בצניעות. לכן קודם חטא העגל היו יכולים הכלים לעמוד באיתגליא־בפומבי, נראים לעיני כל ישראל, אבל כשחטאו ועמדו בבחינת ארוסה, שוב לא יכלו להניח את הכלים כשהם מגולים. ניתן לומר שאלו הם הטעמים לכך שביחס ללוחות ראשונים אין אנו מוצאים ציווי להניחם בארון, שכן אז היו ישראל ברום המעלה, לעומת זאת בלוחות שניים, לאחר חטא העגל, ירדו ישראל ממדרגתם והוזקקו להניח את הלוחות בארון כשהם מכוסים."
		"<b>רש""י ד""ה ואשב בהר, אין ישיבה אלא לשון עכבה. ע""כ.</b> והנה בגמרא (מגילה כא ע""א) זוהי תשובתו של רבי יוחנן לשאלה על סתירה כביכול בין שני כתובים - כתוב אחד אומר ""ואשב בהר"" וכתוב אחד אומר ""ואנכי עמדתי בהר"" (להלן י, י), אבל קודמות לתשובתו זו של רבי יוחנן שם שתי תשובות נוספות, ורש""י מתעלם מהן. ולולא דמסתפינא הייתי מציע תשובה רביעית - רש""י בא לומר שאין זו ישיבת קבע, ישיבה במובן ""וישב יעקב"" (בראשית לז, א), למשל."
		"וקצת יש לתמוה על בעל ""שפתי חכמים"" (אות ק) המצביע על סתירת הכתובים הנ""ל, אך אינו מציין לדברי הגמרא הנ""ל. (פ' עקב תשנ""ט) וראה ""נחלת יעקב"". לדבריו, רש""י סתם כרבי יוחנן שהוא קרוב לפשוטו של מקרא."
	@22י	"<b>""ויתן ה' אלי את שני לוחֹת האבנים כתֻבים באצבע אלהים"" וגו'. </b>וזאת חרף חטא העם בעגל והרצון המוצהר להענישו בהשמדה. וממה נפשך קשה - לשם מה נתינה זו לעם העתיד להישמד ח""ו? על כרחך צריך לומר כדברי רמב""ן שמשה התפלל על ישראל לפני שירד מההר וה' ניחם על הרעה. והטעם שלא נזכרה כאן תפילת משה הוא, כדי להודיע לעם כמה טורח ועמל נגרמו לו למשה על־ידי עוון העגל. כל כך גדול היה העוון עד שכשראם משה משחקים לפני העגל לא יכול היה להתאפק ושבר את הלוחות. (פ' עקב תשמ""ט)"
		"ומכיוון שניתנו הלוחות על־ידי הקב""ה, כיצד זה שמשה שברם? כלום הוא חכם מבוראו? הדבר קשה לי גם לאחר דבריו החשובים של בעל ""משך חכמה"" שהבאתי בספר שמות (לב, יט). עיין שם. (פ' עקב תשנ""ח) לפי רמב""ן (לפסוק יז) משה רבנו מסר נפשו למען ישראל: סכן בנפשו לשבור לוחות האלהים לטובתם, כאשר אמרו רבותינו 'מוטב תדון בפנויה ולא באשת איש' (שמות רבה מג, א). ע""כ. לפי רשב""ם (שמות לב, יט ומעין זה כאן): כשראה את העגל תשש כחו ולא היה בו כח והשליכם וכו'. כלומר השלכת הלוחות לא נעשתה בכוונת מכוון, אלא מתוך תשישות שמלאה את אבריו של משה רבנו בשעה שראה את עוון העם. וב""העמק דבר"" (להלן פסוק יז) מבואר: ואתפוש בשני הלוחות ואשליכם - לא שהטיתי את ידי וממילא נפלו, אלא תפשתי אותם והשלכתים, וזהו שלא בדרך הטבע, שהרי היו מונחים על שתי ידיו ואיך היה אפשר לאחוז בהם ולהשליכם, אלא שהיה בזה עזר מה', הרי דלא חס המקום על הלוחות היקרים האלה. ע""כ."
	@22יא	"כאן יש משום תיאור מפורט של חטא העגל, ולא רמיזה עדינה כבריש הספר. וכן הוא להלן (כג ואילך) באשר לחטא המרגלים, וגם בפסוק כב איזכור בוטה וברור של חטאים. למה אפוא העדינות שבנאום התוכחה הראשון? משום שהיה ראשון? והראה לי ר' בנציון קריגר שי' ""שפתי חכמים"" בריש ספר דברים (אותיות א-ב), שכבר נשאל מעין הנ""ל. ו""גור אריה"" שם משיב: בכאן, לפי שהוא ראש הספר, ואין להתחיל בחטא ישראל שהוא גנותן, ולפיכך סתם הכתוב וכתבן ברמז, מפני כבודן של ישראל. עיין שם. (פ' עקב תשנ""ג) הערת הרב איתן שנדורפי שי': מעין זה מוצאים אנו בפתיחת ספר במדבר (ראה רש""י במדבר ט, א). וב""תנא דבי אליהו רבה"" (פרק יא) מבואר שלכן לא נכתבה פרשת פילגש בגבעה בתחילת ספר שופטים, אף על פי שהיתה בתחילת התקופה - כדי להסתיר גנותם של ישראל. כך נראה להסביר גם את תחילת ספר שמואל. בפרק ד שם מסופר שבני ישראל יצאו למלחמה עם פלשתים ונגפו, והסבירו המפרשים (רד""ק ואברבנאל שם ד, ד ומלבי""ם שם ד, ג) שהיה זה בגלל עבודה זרה שהיתה בידיהם. נראה שהכתוב הסתיר זאת כדי לא לפתוח את הספר בגנותם של ישראל. וכך גם במגילת אסתר. חז""ל (מגילה יב ע""א) שואלים מדוע נגזרה על ישראל גזירת השמד בימי המן, ותרצו שני תרוצים: (א) מפני שנהנו מסעודתו של אחשוורוש. (ב) מפני שהשתחוו לצלם בימי נבוכדנצר. והנה לא נזכר כלל במגילה שישראל השתתפו בסעודתו של אותו רשע וכן לא נזכר שהשתחוו לצלם, אלא שלא רצתה המגילה לפתוח בגנותם של ישראל. הערת הרב פינחס דנינו שי': לפי זה צריך עיון הפתיח של ספר הושע."
	@22יב	"<b>""...עשו להם מסכה"". </b>בדקתי לפי הקונקורדנציה אם מצינו מסכה במובן השלילי הזה במקומות נוספים ומצאתי צורה זו כ""ד פעמים ותמיד במשמע פסל לעבודה זרה. מסתבר אפוא שאף כי הצורה נגזרת משורש נס""ך, מכיוון שמדובר במעשה מתכת - ראה תרגומים, רש""י, ראב""ע - הרי המשמע המקורי כלל לא נותר כאן. (פ' עקב תשנ""ח)"
	@22יד	"<b>""...ואעשה אותך לגוי עצום ורב ממנו"".</b> מעניין שכאן אין רש""י מתקשה בהנחה שישראל עם עצום הם, כמו שמתקשה למעלה (פסוק א), וגם להלן (יא, כג). ודומה שיש עוד כזה. ראוי אפוא לבדוק, אימתי מעיר רש""י על זה ואימתי לאו. (פ' עקב תשנ""א)"
		"ושמא אין כל עניין לשאול שאלות כאלה (אלא אם כן יש תשובה מוצלחת)? (פ' עקב תשנ""ח)"
	@22טו	"<b>""...וההר בֹער באש"" וגו'.</b> משום מה חשבתי תמיד שירידה זו מן ההר בהצנע לכת היתה, שהרי העם היה עסוק בעגל, ולא שמתי לב למילים אלה. ובאמת, בעירה זו ארבעים יום אחר התגלות ה' בהר לשם מה? כלום לא פסקה האש אחר מסירת עשרת הדברים, כפי שמשתמע מן האמור (שמות יט, יג) ""במשֹׁך היֹּבל המה יעלו בהר"", וזה היה לכאורה סמוך אחר כן. וראה ר""ע ספורנו. לדבריו, אכן היה ההר בוער באש בכל אותם ימים, ואף כאשר חטאו בעגל, לכן ממשילים חז""ל את ישראל לכלה המזנה בתוך חופתה, שבעוד שעמדו בסיני וההר עוד בוער באש עשו את העגל. (פ' עקב תשנ""ד, תשנ""ה)"
	@22יז	"<b>""...ואשברם לעיניכם"".</b> עובדת ""לעיניכם"" אינה משתמעת בשמות (לב, יט). אדרבה, שם משמע לכאורה כי עשה משה רבנו ע""ה את מעשה השבירה בהתקרבו, כלומר ועדיין הוא מרוחק מן העם ולא בהכרח רואים אותו הכל! ומעניין שדווקא שם (לב, טו) כתב הנצי""ב: ...בא הכתוב לבאר, איך עשה משה כל הגדולות ליקח את העגל ולשרפו באש ולא עמד איש נגדו, והרי את אהרן הכריחו עוד לעשות העגל (ולא יכול היה לעמוד נגדם). אלא משום שמשה התחכם ולא שיבר את הלוחות בהיותו בהר, כשאמר לו ה' ממעשה העגל והוחלט אצלו [כבר אז] לשברם, ...אלא משום שרצה משה לשבר את לבב העם ולהסעיר דעתם, בראותם אשר משה משבר לעיניהם סגולה נפלאה כזו ויהיו נעצבים, עד שלא ימצאו ידיהם למחות ביד משה על כל מה שעשה... שנשבר לעיניהם סגולה שאין כמוה בעולם וכו'. (פ' עקב תשנ""ב)"
	@22יח	"<b>רש""י ד""ה ואתנפל וגו', ...בו ביום </b>(כלומר בכ""ט אב)<b> נתרצה הקב""ה לישראל ואמר לו למשה וכו'. </b>השווה להלן (י, א ד""ה בעת ההִוא) ""לסוף ארבעים יום נתרצה לי ואמר לי"" וכו'. ולכאורה יש כאן משום סתירה. וצריך עיון. (פ' עקב תשנ""א) וראה רא""ם. לדבריו, נתרצה ה' לתת להם לוחות הברית ברצון, אבל עדיין לא נתרצה לסלוח על עצם מעשה החטא עד יום הכפורים וכדלהלן."
		"<b>רש""י ד""ה ואתנפל וגו', ...לכך הוקבע (יום הכיפורים - י' בתשרי) למחילה ולסליחה וכו'.</b> ולפני מעשה העגל - האם היה י' בתשרי חג או שמא יום חול רגיל? וכי מועדי ישראל שמן התורה נקבעו בסמוך אחר אירועים? צריך עיון. (פ' עקב תשנ""א) הערת הרב איתן שנדורפי שי': אמנם האבות קיימו את כל התורה קודם שניתנה, אך באופן פשוט ודאי נקבעו החגים לזכר מה שנעשה בהם: יציאת מצרים בפסח, מתן תורה בשבועות וכן יום הכפורים. לגבי ראש השנה נחלקו התנאים (ראש השנה טז ע""א) - לשיטת רבי אליעזר ראש השנה צויין כבר מבריאת העולם, אבל לשיטת רבי יהושע גם הוא נקבע מאוחר יותר (בעקבות מעשה העגל)."
	@22כ	"<b>רש""י ד""ה ואתפלל גם בעד אהרן, והועילה תפילתי לכפר מחצה ומתו שניים ונשארו השניים. ע""כ.</b> קשה לי: הרי נדב ואביהוא מתו בשל חטא משלהם, בהביאם אש זרה, ולא כעונש לאהרן. (פ' עקב תשנ""ו) הערת הרב איתן שנדורפי שי': חז""ל אמרו בסוף סוכה (נב ע""ב): ""יצרו של אדם מתגבר עליו בכל יום... ואלמלא הקב""ה שעוזר לו אינו יכול לו"", ועזרה זו של הקב""ה תלויה בגורמים רבים, ובהם היחס בין האיש לבין קרוביו. וכאשר האב חוטא, לפעמים פוחתת העזרה השמימית לבנו להתגבר על יצרו, ואז הוא חוטא. והוסיף ר' חזקי פוקס שי': לפי הרא""ם שני החטאים גרמו למיתתם. והוסיף הגר""א נבנצל שליט""א: להם זה עונש על מעשם ולאהרן על מעשיו, כי כל עונש הוא לאדם ולקרוביו וידידיו כל אחד כפי המגיע לו."
	@22כא	"<b>""...ואכֹּת אֹתו טחון היטב עד אשר דק לעפר"" וגו'. </b>לכאורה חוזרת המילה ""לעפר"" אל ""טחון היטב"", כלומר סרס המקרא, אך אין מעיר על כך, חוץ מאשר - אולי - ראב""ע על אתר. וקצת תמוה שאונקלוס מתרגם לפי הסדר ואינו שועה לקושי שבו. ובאמת קשה גם כאשר מקדימים תיבת ""לעפר"", כי מכל מקום יש כאן כפילות מיותרת. ראוי לבדוק כיצד אונקלוס נדרש לכגון דא כאשר רש""י אמנם ""מסרס"" - עבודה לר' רפאל בנימין פוזן שי'! (פ' עקב תשנ""א) הערת הגר""א נבנצל שליט""א: צריך להבין כך: הוא דק עד כדי להיות עפר."
@11י	@22א	"<b>""בעת ההִוא"".</b> צירוף זה חוזר שוב ושוב בריש ספר דברים, ויש שרש""י מדייק בו ויש שלא. וצריך לאסוף כולם ולבדוק באופן שיטתי. (פ' עקב תשנ""ה)"
		"והנה מניתי ומצאתי שהצירוף בא בספר דברים ט""ו פעמים: פרק א (פסוקים ט, טז, יח); פרק ב (פסוק לד); פרק ג (פסוקים ד, ח, יב, יח, כא, כג); פרק ד (פסוק יד); פרק ה (פסוק ה); פרק ט (פסוק כ); פרק י (פסוקים א, ח); ומתוכם נדרש רש""י רק לארבעה מהם (א, טז; ג, כג; י, א ו-ח). ומאוד קשה למצוא לזה הסבר. (פ' עקב תשנ""ו)"
		"<b>רש""י ד""ה בעת ההִוא, ...נמצא זה ארון אחר היה, וזהו שהיה יוצא עמהם למלחמה וכו'.</b> ראה דבריו לעיל (במדבר י, לג ד""ה וארון ברית ה') שהיה ארון ובו שברי הלוחות, ולכאורה צריך לומר שזהו זה, כלומר את הלוחות השניים נתן משה בארון שעשהו בצלאל, ואת שברי הלוחות בזה שמדובר כאן, מעשה ידיו שלו. (פ' עקב תשנ""ד) וראה מש""כ בספר במדבר (שם). תוספות במסכת עירובין (סג ע""ב ד""ה כל) כתבו, שבתחילה כשעלה משה למרום לקבל לוחות שניים, בנה ארון עץ והניח בו את שברי הלוחות הראשונים, ומשקיבל את הלוחות השניים הניחם עם שברי הלוחות בארון העץ. לאחר מכן, משבנה בצלאל את ארון הזהב, העביר את הלוחות השניים לארון הזהב ונותרו שברי הלוחות בארון העץ. נמצא שהיו שני ארונות. באחד היו מונחים הלוחות השניים, והיה עומד בקדש הקדשים. ובשני היו שברי הלוחות, ועמו היו יוצאים למלחמה. משבנו את בית המקדש, חזרו והניחו את שניהם בארון אחד. וראה מאמריו של הרב איתן שנדורפי שי' ""ארון הברית - אחד או שניים?"" ו""האם יצא ארון הברית למלחמות ישראל?"" בספרו ""הדר העולם"" (עמ' 317 ועמ' 339)."
		"וראה מה שכתבתי להלן (לא, כו). (פ' נצבים וילך תש""ס)"
		"ומכל מקום קשה, מאי נפקא מינה באשר לסדר עשיית שני הדברים - הארון והלוחות - שהרי את שניהם עשה לפני עלותו להר בשלישית, ומה אפוא חשיבות ""ואני עשיתי ארון תחילה, שכשאבוא"" וכו', שהרי כל עוד אין כתב ה' על האבנים, אין בהן כל קדושה. גם קצת קשה, אימתי הספיק משה רבנו ע""ה לעשות את שני הדברים הללו - הכול ביום אחד, בראש חודש אלול? (פ' עקב תשנ""ו)"
		"גם אין רש""י מוסר לנו, היכן היו שברי הלוחות מיד אחר שבירתם, עד לנתינתם במקום קבוע. (פ' עקב תש""ס) וראה דברי תוספות במסכת עירובין (סג ע""ב ד""ה כל) המובאים בתחילת הדיבור."
		"<b>""פסל לך... ועלה אלי... ועשית לך ארון עץ"".</b> לכאורה אפשר לומר כאן: ""סרס המקרא"", כלומר להקדים ""ועשית לך ארון עץ"" לפני ""ועלה אלי ההרה"", והכול על מקומו יבוא בשלום. (פ' עקב תשנ""ג)"
		"ואולי בא ""ועשית לך"" אחר ""ועלה אלי"" כדי להבהיר שארון העץ ישאר למטה, ואין צריך להעלותו ההרה. (פ' עקב תשנ""ה)"
		"ולכאורה אפשר לבאר ""ועשית לך ארון עץ"" - עוד קודם לכן, מעין עבר רחוק. (פ' עקב תש""ס) וראה ""העמק דבר"" על אתר."
		"<b>""...ועשית לך ארון עץ"".</b> קצת קשה שבקשר ללוחות הראשונים (למעלה ט, ט) לא מצינו ציווי שכזה, וראה מה שכתבתי שם. (פ' עקב תשנ""א)"
	@22ו	"<b>""ובני ישראל נסעו מבארֹת בני יעקן מוסרה"" וגו'.</b> משום מה אין משה רבנו ע""ה מזכיר כאן את עשיית המשכן שהיתה אחר הורדת הלוחות השניים, והרי זה תמוה, וצריך עיון. ולפי ביאורו של רש""י להלן (פסוק ח ד""ה לעמד לפני ה' לשרתו ולברך בשמו) בהסיבו כל זה על נשיאת כפיים בלבד עוד מתחזקת התמיהה, שהרי לכאורה אין סיבה שלא להסב את ""לעמד לפני ה' ולשרתו"" על עבודת המקדש־המשכן. (פ' עקב תשנ""א) דומה שתשובת רש""י על השאלה: ""מה ענין זה לכאן?"", משיבה גם על שאלת אי־איזכור עשיית המשכן. לפי רש""י, הסמכת החזרה למוסרה ומות אהרן (מאורעות שקרו בסוף שנת הארבעים, לפני כניסתם לארץ) לשבירת הלוחות ומעשה העגל (הנרמז בפסוק ח ""בעת ההִוא הבדיל ה' את שבט הלוי"", מאורעות שקרו בתחילת שנת הארבעים) באה ללמדנו שקשה מיתתן של צדיקים (אהרן הכהן) לפני הקב""ה כיום שנשתברו בו הלוחות, וכדי לומר שחמור בעיני הקב""ה מה שאמרו ישראל ""נתנה ראש"" (במדבר יד, ד) לפרוש ממנו ולחזור למצרים, כיום שעשו בו את העגל. וראה מש""כ להלן (בפסוק ח)."
		"<b>רש""י ד""ה ובני ישראל נסעו וגו', ...אלא אף זו מן התוכחה וכו'.</b> קשה לי: הרי עניין התוכחה שבראשית הספר מזמן הסתיים, ובינתיים באו עניינים רבים אחרים, ולמה אפוא להעלות שוב עניין התוכחה? (פ' עקב תשנ""א)"
		"<b>שם. ...ונסתלקו ענני כבוד ...וחזרתם לאחוריכם שמונה מסעות וכו'.</b> אלה היו מסעות בלא ענני הכבוד, ומן הסתם גם בלא חצוצרות, כלומר מין הליכה בהולה. (פ' עקב תשנ""ד)"
		"ויש לבדוק: אם מדובר במסעות בלא ענני כבוד ובלא חצוצרות, כפי שמשתמע מכאן, למה משה רבנו ע""ה לא ניסה למנוע אותם? (פ' עקב תשנ""ח) וראה דברי רש""י בסוף הדיבור (על פי ירושלמי יומא פ""א, ה""א) שבני לוי רדפו אחרי הבורחים מבני ישראל ונלחמו בהם להחזירם, והרגו בהם שבע משפחות, וגם מבני לוי נהרגו ארבע משפחות, ועשו במוסרה מספד גדול גם על אהרן וגם על אשר אירע."
	@22ז	"<b>רש""י ד""ה ומן הגדגדה וגו', ...וסמך משה תוכחה זו לשבירת הלוחות וכו'. </b>עניין שבירת הלוחות מוזכר בפסוק ב. ועל כל פנים תמוה, שדווקא כאן מסביר רש""י סמיכות תוכחות, בעוד שבריש ספר דברים, שם באים הדברים ללא כל סדר (וראה מה שכתבתי שם), אינו נדרש לשאלת הסדר הכרונולוגי כלל. (פ' עקב תשס""ג) וראה ""לפשוטו של רש""י"" המבאר שהוקשה לרש""י: מדוע משה מסמיך חזרתם למוסרה ומות אהרן - מאורעות שקרו בסוף ארבעים שנה, לפני כניסתם לארץ, למאורעות שקרו בתחילת הארבעים - שבירת הלוחות ומעשה העגל הנרמזים בפסוק הסמוך ""בעת ההִוא הבדיל ה' את שבט הלוי""."
	@22ח	"<b>רש""י ד""ה בעת ההִוא, בשנה הראשונה וכו'.</b> כאן רש""י חייב לקבוע זמן האירוע, שהרי קודם סוּפר על דברים בשנה האחרונה. וראה ראב""ע לספר בראשית (לח, א). (פ' עקב תשמ""ח)"
		"<b>רש""י ד""ה לעמד לפני ה' לשרתו ולברך בשמו, הכהנים, והוא נשיאת כפים. ע""כ.</b> קשה לי: הרי לכאורה מדובר כאן - במילה ""לשרתו"" - בעבודת בית המקדש־המשכן, ורק ""ולברך בשמו"" מוסב על נשיאת כפים, ואם כן, למה אין רש""י מזכיר עבודה זו ומסב הכול על נשיאת כפים? וקשה לומר שזה קשור להתעלמות הכתובים כאן מעשיית המשכן, ראה רש""י לפסוק ט (ד""ה על כן לא היה ללוי חלק), בו מעלה רש""י עניין עבודת המזבח. (פ' עקב תשנ""א) הערת ר' חזקי פוקס שי': עיין בדברי הרא""ם. בעקבות דבריו ניתן לומר שאין בכוונת רש""י לומר ש""לעמד לפני ה' לשרתו"" נעשה על־ידי נשיאת כפים, אבל כוונתו לומר, שהמילים ""ולברך בשמו"" שבסיפא, מעידות שלעומת המילים ""לשאת את ארון ברית ה'"" המוסבות על הלויים, הרי שהמילים ""לעמד לפני ה' לשרתו ולברך בשמו"" מוסבות על הכהנים, שכן המילים ""לברך בשמו"" עוסקות בנשיאת כפים השייכת לכהנים ולא ללויים."
	@22ט	"<b>רש""י ד""ה על כן לא היה ללוי חלק, לפי שהובדלו לעבודת מזבח, ואינן פנויין לחרוש ולזרוע. ע""כ.</b> לא ידעתי לאלו עבודות מזבח הובדלו, ולמה אין רש""י אומר פשוט: עבודות המשכן. וצריך עיון. ועוד: בין אם כבר אורגנו במשמרות ובין אם לאו, קשה לתאר שאלפי לויים יהיו עסוקים בעבודת המזבח, ומה גם אחרי הכניסה לארץ, כשאין עוד לשאת משאות המשכן, עד שלא יוכלו למצוא פנאי לחרישה ולזריעה. וראה ""העמק דבר"". וידידי ר' יעקב אליהו אפרתי שי' הרחיב את הדיבור על שאלה זו במאמר בתוך ""דידקטיקה להוראת התלמוד"". (פ' עקב תשמ""ד)"
		"ושמא אפשר לומר שכשם שברבות הזמן לא כולם מצאו מקום־עבודה בבית־המקדש בשל ריבוים, כך ירדה גם חשיבות הנחלה ""לחרוש ולזרוע"", שהרי הלכה וקטנה והתפצלה לחלקות קטנות יותר ויותר. (פ' עקב תש""ן)"
	@22י	"<b>רש""י ד""ה כימים הראשונים, ...מה הם ברצון, אף אלו ברצון וכו'. </b>קשה לי: הרי רק זה עתה אמר רש""י כן (ראה ט, יח ד""ה ואתנפל לפני ה', בסוף הדיבור), ולשם מה חזרה זו? (פ' עקב תש""ן, תשנ""ד, תשנ""ה) הערת ר' חזקי פוקס שי': לעניות דעתי אין כאן קושי, מכיוון שכאן בא עיקר הדרשה, ושם (ט, יח) רש""י מזכיר רק בדרך אגב את פסוקנו ואת הנלמד ממנו."
		"<b>""...לא אבה ה' השחיתך"".</b> קשה לי: הרי משה רבנו ע""ה עצמו העיד למעלה (ט, יט) ""אשר קצף ה' עליכם להשמיד אתכם"", וכן (שם, כה) ""כי אמר ה' להשמיד אתכם"", ועל כן צריך היה לומר שאמנם ביקש להשמידכם ח""ו אלא שבסופו של דבר סלח. שהרי השורש אב""ה פירושו לרצות. השווה שופטים (יט, כה) וישעיה (א, יט). וצריך לומר ""לא אבה"" הוא התוצאה של תפילתי. (פ' עקב תשס""ה) וראה רש""ר הירש על אתר שכתב: נראה אפוא, שמשפט זה לא בא אלא לסכם את כל האמור עד כה. שורת הדין היתה נותנת שתהיה נידון לכלייה. אולם כאשר נתקבלה תפילתי בפעם השלישית, נתגלו לי דרכי הנהגת ה' ומהן למדתי שה' מחנך בחסדו את האדם ואת האנושות לעתיד ייעודם, ולפיכך מלכתחילה לא היה בדעתו לנהוג בך על פי הנדרש במידת הדין... אלא גזר דין ההשמדה (שמות לב, י) נועד רק לעורר בלב משה ובלב העם את תודעת האשמה, והוא בא להביא אותם לידי ההכרה והרצון המאפשרים להתעלם מן הנדרש על פי שורת הדין והפותחים פתח להמשך קיום העם וחידוש הברית עמו. אולם עצם הידיעה שהעם היה ראוי להיות נידון לכלייה חייבת להישמר בלב העם, וחובה עליו להעביר אותה לעתידו החדש. ע""כ."
	@22יב	"<b>רש""י ד""ה ועתה ישראל, ...ומכל מה שחטאתם לפניו אינו שואל מכם כי אם ליראה וכו'.</b> לשון ""ומכל מה"" וכו' אינו מובן לי. (פ' עקב תשנ""ה)"
		"בחומש ""רב פנינים"" הגירסה היא ""ובכל מה"" וכו', וכך הוא בדפו""ר, אך גם לשון זה קשה לי. (פ' עקב תשנ""ו)"
		"<b>""...כי אם ליראה את ה' אלהיך ללכת בכל דרכיו... לשמֹר את מצות ה'"" וגו'.</b> קשה לשון הכתוב ""כי אם"", שהרי לפי הפסוק הבא ""לשמר את מצות ה'"" וגו' אין כאן דרישה מינימליסטית אלא להיפך! (פ' עקב תשנ""ה) מעין זה שואלת הגמרא במסכת ברכות (לג ע""ב): ""אטו יראת שמים מילתא זוטרתא היא?"". ותשובת הגמרא היא, שלגבי משה רבנו, אכן יראת שמים היא דבר מועט, וכיון שמשה רבנו ראה זאת כדבר מועט, השתמש בלשון ""כי אם"". הנצי""ב מביא כאן מדברי המדרש (ילקוט שמעוני תהלים רמז תשו): אמר לו הקב""ה: דוד, בתחילה אתה אומר ""אחת שאלתי"", ואחר כך אתה שואל כמה שאלות, שנאמר ""שבתי בבית ה'"" וגו'? אמר לו: רבונו של עולם, ממך למדתי, לא יהא העבד שוה לרבו? בתחילה אמרת ""ועתה ישראל מה ה' אלהיך שֹׁאל מעמך כי אם ליראה"", ואחר כך פתחת להם מצוות הרבה, שנאמר ""ללכת בכל דרכיו"", הוי: דיו לעבד שיהא כרבו. ע""כ. על כרחנו, מבאר הנצי""ב, אין בפרשה זו פניה אל כלל הציבור בשווה, אלא אל כל אדם לפי ערכו, והכתוב פונה אל ארבעה סוגי אנשים: (א) מנהיגי ישראל וראשיהם. (ב) תלמידי חכמים הנקראים זקני ישראל. (ג) בעלי בתים העוסקים בפרנסתם. (ד) נשים וקטנים שאינם שייכים בכל המצוות. (וראה דברי נחמה ליבוביץ בעיוניה עמ' 100)."
	@22יד	"<b>רש""י ד""ה הן לה' אלהיך, הכל, ואף על פי כן רק באבותיך חשק ה' מן הכל. ע""כ.</b> לשון ""ואף על פי כן"" קשה - כלום יש סתירה בין להיות בעלים של הכל ולבין להיות חושק דווקא בדבר מסוים מתוך הכל? לכאורה צריך עיון. (פ' עקב תשנ""ו) וראה רמב""ן לפסוק יב שכתב: ואמר הטעם כי לה' אלהיך השמים ושמי השמים הארץ וכל אשר בה - וכולם נותנים כבוד לשמו, איננו צריך לך. רק באבותיך חשק ויבחר בזרעם אחריהם מכל העמים - בכם שאתם מבחר זרעם, ולא בישמעאל ולא בעשו. ע""כ."
	@22טו	"<b>רש""י ד""ה בכם, כמו שאתם (רואים אתכם) חשוקים מכל העמים היום הזה. ע""כ.</b> דומה שצריך לא לקרוא את מה שבסוגריים (בחומש ""רב פנינים""), ודברי רש""י הם על משקל ""כלה כמו שהיא"". (פ' עקב תשמ""ח)"
		"ואין להבין שאתם חשוקים על־ידי העמים, שהרי מעשי עמון ומואב, אדום וסיחון ועוג מעידים, שלא כך היה המצב (ומתי היינו והננו חשוקים מצד העמים?). אבל הכוונה - חשוקים על־ידי המקום ברוך הוא, ככלה כמות שהיא. (פ' עקב תשנ""ה)"
		"וסוף סוף בדקתי בדפו""ר, ושם הגירסה: ""כמו שאתם רואים, אתם חשוקים מכל העמים היום הזה"", וזה נראה מובן יותר. וראה ""מלכה של תורה"". (פ' עקב תשנ""ט)"
	@22יז	"<b>רש""י ד""ה ולא יקח שחד, לפייסו בממון. ע""כ.</b> ואף על פי כן אמרו חז""ל (בראשית רבה מד, יב) ""...וצדקה מעבירין את רוע הגזירה"", ומהי כאן הצדקה אם לא שוחד? (פ' עקב תשנ""ה) וראה ""באר מים חיים"". לדבריו, אם עושה צדקה בממונו כדי לפייס בזה את הקב""ה אינו מועיל לו כלום, אבל אם עשה צדקה בממונו בשביל מצוות בוראו, ודאי שצדקה תציל ממוות. הערת הרב פינחס דנינו שי': הרב ראובן מרגליות נדרש לשאלה זו והביא מחלוקת ראשונים (עיין בספר ""שערי זוהר"" עמ' 224 וב""ספר חסידים"" של ""מוסד הרב קוק"" הערות ""מקור חסד"" עמ' שצד הערה ח)."
	@22יח	"<b>רש""י ד""ה עשה משפט יתום ואלמנה, הרי גבורה, ואצל גבורתו וכו'. </b>""אצל גבורתו"" הכוונה לאמור בפסוק הקודם ""הגדֹל הגבֹּר והנורא"", וכפי שהגמרא דורשת במסכת מגילה (לא ע""א), ואילו פסוקנו הוא ביטוי לענוותנותו יתברך, ועל כן קצת תמוה שרש""י כותב ""הרי גבורה"" כאן ולא בפסוק ה. וכן גם בדפו""ר. (פ' עקב תשנ""ג)"
		"וראה ""שפתי חכמים"" (אות ש). (פ' עקב תשנ""ה)"
	@22כ	"<b>""...ובו תדבק ובשמו תשבע"".</b> ראה מה שכתבתי להלן (יא, כב). (פ' עקב תש""ס)"
	@22כב	"<b>""...ועתה שָׂמך... ככוכבי השמים לרֹב"". </b>כאן אין רש""י מעיר, כמו למעלה (א, י), וכי ככוכבי השמים היו. וראה מה שכתבתי שם. (פ' עקב תשמ""ט)"
@11יא	@22ב	"<b>רש""י ד""ה כי לא את בניכם אני מדבר עכשיו וכו'.</b> לפי זה מכאן ואילך מאמר מוסגר ארוך עד פסוק ז, וכפי שרש""י אומר שם (ד""ה כי עיניכם הראת), אף כי במילים אחרות. איני זוכר עוד מאמר מוסגר ארוך שכזה. (פ' עקב תשנ""א)"
		"וקצת קשה, שמכאן משתמעת התחייבות יתרה לשמירת המצוות של מי שראה וחוה את כל הדברים המנויים במאמר המוסגר, וזה קשה לקבלו. (פ' עקב תשנ""ו)"
		"על כל פנים צריך למחוק כאן - כמו במקומות לא מעטים אחרים - את סימן הפיסוק שאחרי מילות הדיבור המתחיל. ולגופו של עניין קשה: הרי באמת דיבר אל בניהם של יוצאי מצרים ולא אל יוצאי מצרים עצמם, וראה מה שכתבתי בעניין זה למעלה (א, א רש""י ד""ה אל כל ישראל; ז, יח), וצריך עיון שיטתי. (פ' עקב תשנ""ה)"
	@22ו	"<b>""ואשר עשה לדתן ולאבירם"" וגו'.</b> תמהתי שאין משה רבנו ע""ה מזכיר כאן את קֹרח שהיה ראש המורדים עד שראיתי שכבר שאל כן רמב""ן על אתר הרואה במות קרח ור""ן מקריבי הקטרת הזרה מהלך נורמלי שאינו טעון איזכור, שכן זר הקרב להקטיר קטורת דינו מיתה (ראה במדבר יח, ד), אבל דתן ואבירם לא היו בין מקריבי הקטורת (ראה רמב""ן במדבר טז, טז ו-כט), אלא נענשו מפני שביזו את כבוד הרב, וכפרו בכל מעשי ה' אשר עשה במצרים ובמדבר ובמעמד הר סיני. וראה ""העמק דבר"" המדגיש את ותקם של דתן ואבירם בעסקי מחלוקת, בעוד שקרח בעל מחלוקת חד־פעמי היה, וכה דבריו: ואשר עשה לדתן ולאבירם - ...המה הצו המחלוקת שלא לשם שמים משנאתם את משה, מה שאין כן הר""ן איש היו צדיקים ונכנסו למחלוקת לשם שמים, משום הכי חושב בזה טובה גדולה לישראל מה שנבלעו בארץ, אבל על שריפת הר""ן איש נצטערו הרבה כמבואר שם. וקרח עצמו, אף על גב שהוא עיקר מחלוקת זו, מכל מקום לא היה באמת בעל מחלוקת ואיש ריב ומדון, רק באותה שעה היה רוח קנאה עוכרתו. אבל דתן ואבירם היו בעלי מחלוקת ומחרחרי ריב, והיו לאבני נגף בישראל, והיה שמחה גדולה כשנפטרו מהם. ע""כ. (פ' עקב תשמ""ט) הערת ר' זאב נוימן שי': וכך העיר הגרצ""י קוק בכתי""ק: ""הם העיקרים שאמרו לא נעלה ויצאו נצבים פתח אהליהם""."
		"על כל פנים ראיתי בעיון נוסף בפרשת קרח שהכתוב עובר שם מדיבור על קרח לדתן ואבירם ולהיפך ולכולם יחד, ודבר זה ראוי לעיון מדוקדק. (פ' עקב תשנ""ה) וראה מש""כ בספר במדבר (ג, כט; ריש פרשת קרח; טז, א ו-כט). הערת הרב פינחס דנינו שי': ועיין גם אור החיים הק' לספר במדבר (כו, ט). לדבריו, דתן ואבירם גרמו לחטא העדה ואולי אף לחטאו של קרח."
		"<b>""...ואת בתיהם ואת אהליהם"" וגו'.</b> ראה ראב""ע: ואת בתיהם, הם נשיהם ובניהם. ע""כ. (פ' עקב תשנ""ט)"
		"<b>רש""י ד""ה בקרב כל ישראל, ...אמר לו (רב נחמיה), שנעשית הארץ מדרון כמשפך וכו'.</b> קשה לי: מה תוקן בתמונה זו, והרי גם לפיה יש פיות הרבה לאדמה - כל המשפכים שנפתחו. (פ' עקב תשס""א)"
		"וראה ""שפתי חכמים"" (אות ה) שהרגיש בקושי, ועל כן מפרט את התמונה שמצייר רב נחמיה ומבליט את הנס הגדול שאירע על פיה. ונכונה שאלתו באשר לסדר דיבורי המתחיל, ותשובתו לא הבינותי. (פ' עקב תשס""ב)"
	@22ח	"<b>""דעת זקנים מבעלי התוספות"" ד""ה למען תחזקו, אינו אומר עשו מצוות לשמן למען תחזקו, דאם כן הוי על מנת לקבל פרס, אלא הכי קאמר 'עשו המצוה מאהבה כי למען זה תחזקו', ואין ""למען"" מוסב לתיבה שלאחריה. וכן ""למען תאריכון ימים"". ע""כ.</b> השאלה ברורה, ותמוה שלא הכל מעלים אותה. אך התשובה אינה מובנת לי. ועוד פחות מזה מובן לי, כיצד הוא מפרש את הפסוק הבא ""ולמען תאריכו ימים"" וכו'. (פ' עקב תשס""א) הערת ר' חזקי פוקס שי': הדבר מבואר אצל ר""י בכור שור, שמפרש כבעלי התוספות, ומרחיב בסופו: ""וכן 'ולמען תאריכו ימים', כלומר: 'ולמען דבר זה תאריכו ימים', כאדם שמבשר"", כלומר שפירוש הפסוקים: עשו המצוות מאהבה, וגמולכם יהיה שתזכו לחיזוק ולאריכות ימים."
	@22י	"<b>רש""י ד""ה לא כארץ מצרים הִוא, ...ונאמרה הבטחה זו לישראל ביציאתם ממצרים, שהיו אומרים וכו'.</b> אם אכן כן, ואמנם אין מוקדם ומאוחר בתורה, יש לתמוה על רש""י על שאינו מיישב את השאלה המתבקשת - אם ההבטחה נאמרה לישראל ביציאתם ממצרים, מדוע היא מובאת רק עכשיו. (פ' עקב תשנ""ה)"
		"<b>שם. ...ובכל מקום החביב קודם וכו'.</b> קשה לי: הרי רש""י עצמו אומר ""אחרון אחרון חביב"" (בראשית לג, ב), ואין אפוא לומר ""בכל מקום"". (פ' עקב תשמ""ז, אי שם בנכר) הערת הגר""א נבנצל שליט""א: שם הוא במעשה, להתקרב אל עשו הרשע, אבל כאן הוא באזכרה."
		"<b>רמב""ן ד""ה לא כארץ מצרים היא, ...כי היא ארץ צמאה מאד וצריכה מטר כל השנה וכו'.</b> קצת תמוה שרמב""ן כותב כך, והרי היה בארץ ישראל בסוף ימיו. ואם כתב כך בהיותו בחוץ לארץ, יכול היה לתקן מאוחר יותר, כפי שעשה במקום אחר (בראשית לה, טז). (פ' עקב תשנ""א) ובעל ""בית היין"" על הרמב""ן העיר: אולי הכוונה היא שצריכה דרישה במטר כל השנה, שגשמי החורף יספיקו ויועילו לכל השנה."
		"<b>רש""י ד""ה אשר יצאתם משם, אפילו ארץ רעמסס אשר ישבתם בה, והיא במיטב ארץ מצרים, שנאמר ""במיטב הארץ"" וגו' (בראשית מז, ו) וכו'.</b> הוקשה לי: למה רש""י נוקט לשון ארץ רעמסס, והרי שם בבראשית (פרק מז, א, ד, ו) מדובר בארץ גושן, ולא בארץ רעמסס. והנה שם (בפסוק יא) נאמר: ""ויושב יוסף את אביו ואת אֶחיו ויתן להם אחֻזה בארץ מצרים במיטב הארץ <b>בארץ רעמסס</b> כאשר צוה פרעה"". וראה ראב""ע לפסוק א שם. (פ' עקב תשמ""ט)"
	@22יא	"<b>רש""י ד""ה ארץ הרים ובקעות, משובח ההר מן המישור וכו'.</b> דברי רש""י־ספרי אלה קשים לי, במיוחד לאור העובדה שרש""י הבין לא מעט בעסקי חקלאות. (פ' עקב תשמ""ט) וראה ""קיצור מזרחי"". לדבריו, לענין ריבוי המקום עדיף ההר, ולדברים אחרים עדיפה הבקעה."
		"<b>""והארץ אשר אתם עֹברים שמה"" וגו'.</b> הו""ו שבריש הכתוב תמוהה, ולא ראיתי כי אם ""אור החיים"" הק' שנדרש לה. ואם הבינותי את כוונתו כראוי, הרי פירושו הוא שפסוק י הוא מאמר מוסגר, ופסוק יא חוזר אל תיאורה של ארץ ישראל - ""ארץ זבת חלב ודבש"". (פ' עקב תשנ""ט)"
	@22יב	"<b>רש""י ד""ה מרשית השנה, מראש השנה נידון מה יהא בסופה (ראש השנה ח ע""א). ע""כ. </b>קשה לי: לכאורה נוגדת דרשה זו את פשוטו של מקרא, שהרי אם ""תמיד עיני ה' אלהיך בה"", אין כאן עניין של שיפוט פעם בשנה, ולהיפך, אם פעם בשנה, מה משמעה של התיבה ""תמיד""? וקשה לומר ש""תמיד"" כאן פירושו: מדי שנה, מעין מה שרש""י מפרש במקום אחר. (פ' עקב תשמ""ח) וראה ""משכיל לדוד"". לדבריו, אף שמראשית השנה נגזר מה יהיה במהלך השנה, אופן הביצוע נקבע במשך השנה לפי המעשים."
		"ועוד קשה: מה ייחודי כאן לארץ ישראל, והרי אנו אומרים ""על המדינות בו יאמר, איזו"" וכו', מדינות בלשון רבים. (פ' עקב תשנ""ג)"
		"מעניין שבדפו""ר כתוב ""מראשית"", באל""ף. (פ' עקב תשנ""ה)"
	@22יג	"<b>רש""י ד""ה והיה אם שמע תשמעו, ...שכן כתוב במגילה, אם תעזבני יום, יומים אעזבך וכו'.</b> אין כתוב כזה במקרא, וראה ירושלמי (ברכות פ""ט, ה""ה) שהכוונה ל""מגילת חסידים"". וראה ""מלכה של תורה"" המאריך בזה יפה. (פ' עקב תש""ס) וראה הערה ז ב""לפשוטו של רש""י"" על אתר."
		"<b>שם. ...וכן ""אם שכֹח תשכח"" (למעלה ח, יט) - אם התחלת לשכוח, סופך שתשכח כולה וכו'.</b> כלומר על זו הדרך יש לפרש את הכתוב ""אם שכח תשכח"", מכל מקום שם הלימוד הוא על דרך השלילה ובפסוקנו על דרך החיוב. וקצת קשה, שכאן מעיר רש""י לפסוק זה, ואילו למעלה, במקומו, אינו מעיר מאומה. (פ' עקב תשס""ד)"
		"<b>רש""י ד""ה לאהבה את ה', ...וסוף הכבוד לבוא. ע""כ.</b> מקורו בנדרים (סב ע""א). קצת קשה לי, שסיפא זה שיש בו משום הבטחה, פוגם במקצת בדרישה ללמוד תורה ללא כל פניה. וצריך עיון. (פ' עקב תשנ""ט) וראה ""דברי דוד"". לדבריו, כוונת רש""י לומר, שהייעוד הטוב יבא לבסוף, כנאמר בפסוק הבא ""ונתתי מטר ארצכם"" וגו', אבל לא שיעשו משום כן."
		"<b>רש""י ד""ה ולעבדו בכל לבבכם, ...וכי יש פולחן בבבל? אלא וכו'.</b> המילה פולחן כאן משמעה עבודת בית־המקדש, ולא עבודת אדמה. (פ' עקב תשמ""ח)"
	@22יד	"<b>רש""י ד""ה מלקוש, ...כדמתרגמינן ""והיה העטֻפים ללבן"" (בראשית ל, מב) - לקשיא. ע""כ.</b> וכן מבאר רש""י שם: ""ובהעטיף - לשון איחור"". כלומר אותן הצאן המאחרות להתעבר היו ללבן. (פ' עקב תשס""א)"
	@22טו	"<b>רש""י ד""ה ונתתי עשב בשדך, ...דבר אחר, שתהיה גוזז תבואתך כל ימות הגשמים... ואתה מונע ידך ממנה שלושים יום קודם לקציר, ואינה פוחתת מדגנה. ע""כ.</b> אמר לי ר' יהודה פליקס שי', שאכן הדבר אפשרי בהחלט. (פ' ראה תשנ""ו)"
		"<b>רש""י ד""ה ואכלת ושבעת, ...ואכלת ושבעת. ע""כ.</b> החזרה על ד""ה שבחלק מהדפוסים מופיע בסוף הדיבור ובחלק בתחילת הדיבור הבא, אינה מובנת, אך משום מה מתעלמים ממנה ומן הקושי שבה. והנה בדפו""ר אינה, ואין קושי. (פ' עקב תשמ""ח)"
	@22יז	"<b>רש""י ד""ה ואבדתם מהרה, על כל שאר היסורין אגלה אתכם מן האדמה וכו'.</b> כלומר נוסף על כל שאר היסורין שיבואו עליכם מחרון אף ה' בכם, כמו עצירת השמים מן המטר, אף יגלו מן הארץ הטובה שגרמה להם לחטוא מחמת רוב טובה. (פ' עקב תשס""א)"
	@22יח	"<b>רש""י ד""ה ושמתם את דברי, אף לאחר שתגלו... הניחו תפילין עשו מזוזות כדי שלא יהיו לכם חדשים כשתחזרו וכו'. </b>וראה רמב""ן על אתר. וראה ר' אברהם ברלינר המשער שיש כאן משום טעות המדפיס, שהיה כתוב תו""מ (=תרומות ומעשרות) והוא פתר תפילין ומזוזות, וצריך לומר שאחר כך נוספו הפעלים ""הניחו... עשו"", אך תמוה שכך כבר בדפו""ר, כלומר שהטעות שבכאן מקורה בפתרון לא נכון של ראשי תיבות בכתב יד. (פ' במדבר תשנ""ו)"
		"לפי ר' אברהם ברלינר יהיה קשה, מה ייעשה בקשר לתרומות ומעשרות, שהרי אין סברה להפרישם מפירות חוץ לארץ. (פ' עקב תשס""ד) וראה ""דברי אליהו"" להגר""א. לדבריו, הגירסה הישנה היתה: ה""ת ע""מ, וחשבו המעתיקים שיש לפתוח את ראשי התיבות ""הניחו תפילין עשו מזוזות"", משום שלאחר מכן כתוב בתורה ""וקשרתם לאות על ידך"" וגו', לכן סברו שראשי התיבות מדברים על תפילין ומזוזות. אבל באמת ראשי התיבות הם שונים לגמרי, והם: ה""ת - הפרישו תרומות. ע""מ - עשרו מעשרות. וגם על דבריו עדיין קשה היכן שמענו שמפרישים בחו""ל תרומות ומעשרות. הערת הרב איתן שנדורפי שי': לעניות דעתי לא יצאו דברים אלו מפה קדוש - הגר""א ז""ל, שכן גם הרמב""ן על אתר ציטט כן בשם רש""י, וגם רבנו בחיי על אתר ציטט כן בשם חז""ל, ודוחק לומר ששניהם ראו ספרים שבהם כבר היתה ""טעות המעתיקים"". ועוד: ששניהם הדגישו ""כי אף על פי שאנו עושין המצוות בחוצה לארץ, והם חובת הגוף לעשותם בכל מקום, לימדונו החכמים ז""ל, שאין עיקר עשייתן אלא בארץ הקדושה"" (לשון רבנו בחיי שם, והרמב""ן האריך בזה עוד יותר, בפירושו לפרשת אחרי־מות). ועיין גם ב""הכתב והקבלה"" לפסוק זה, שהציע תיקון כזה, כמו שכתוב ב""דברי אליהו"", אך לא כתב כן בשם הגר""א (אף על פי שבמקומות רבים הביא דברים בשם הגר""א). ולא עוד, אלא לאחר שהביא את ההצעה שהיה כתוב ה""ת ע""מ, כתב: ""אמנם ראיתי לרמב""ן ולרבנו בחיי, שהעתיקו גם כן לשון רש""י, כמו שהוא לפנינו..."". ומשמע שחזר בו בגלל דברי הרמב""ן ורבנו בחיי!"
		"וכך כתב הרב ש""י זוין בקובץ ""תורה שבעל פה"" (כרך יא עמ' כה): ""...יש אמנם המתחכמים לומר שהיה כתוב ברש""י בראשי תיבות ה""ת וע""מ ופענוחם הוא הפרישו תרומה ועשרו מעשרות - אבל אין אלו אלא <b>דברים בטלים ומבוטלים</b>, וברמב""ן סוף פרשת אחרי־מות מבואר באריכות על יסוד דברי הספרי כי עיקר שלימות קיום כל המצוות הוא בארץ"". מעין זה כתב גם הרב אביגדר נבנצל (בקובץ ""תורה שבעל פה"" כרך לט עמ' קה): ""...ותירצו בשם הגר""א שהתיבות הניחו תפלין עשו מזוזות הן פענוח מוטעה של ראשי תיבות ה""ת ע""מ, ושהפענוח הנכון הוא הפרישו תרומות עשרו מעשרות, שהן מצוות התלויות בארץ. ולעניות דעתי <b>אין לדברים טעם</b>. רש""י בא כאן להסביר את מה שהזכירה התורה כאן פעם נוספת מצוות תפלין ומזוזה אחרי שדברה על הגלות, ותרומות ומעשרות הכא מאן דכר שמייהו. ועוד שגם מדרבנן אינן נוהגות בארצות הרחוקות מארץ ישראל, וכוונת רש""י היא שגם מצוות שהן חובת הגוף, ונוהגות מדאורייתא בחוץ לארץ, אינן שם אלא בבחינת ציונים, כי עבודת הבורא האמתית אינה אלא בארץ ישראל, וכמו שכתב הרמב""ן באריכות בויקרא פרק יח פסוק כה"". וראה ""הדר התורה"" על ספר בראשית (עמ' 33 הערה 38). הערת ר' זאב נוימן שי': וראה ""לנתיבות ישראל"" (ח""א עמ' קעד) מאמר ""התורה והארץ""."
		"<b>""...והיו לטוטפֹת בין עיניכם"".</b> מתרגם אונקלוס ""לתפלין בין עיניכון"". כששאלתי את ר' רפאל בנימין פוזן שי' ללשון הרבים (""תפילין"") במקום שהיה צפוי לשון יחיד, השיב לי שאונקלוס משתמש בלשון חכמים, והרי בה אין אומרים: תפילה של ראש אלא תפילין של ראש. (פ' ראה תשס""ד)"
	@22יט	"<b>רש""י ד""ה לדבר בם, ...ואם לא עשה כן, הרי הוא כאילו קוברו, שנאמר ""ולמדתם אתם את בניכם לדבר בם"" וגו'. ע""כ.</b> לא ידעתי, מה ראיה לעניין קבורת הבנים ח""ו מפסוק זה. ולכאורה צריך לומר שהראיה מן הפסוק הבא - ""למען ירבו ימיכם וימי בניכם"". וב""ה שכוונתי לדעת ""ספר הזכרון"" בזה. אך בדפו""ר אין הגירסה כפי שהוא מביא. (פ' עקב תשנ""ט)"
	@22כב	"<b>רש""י ד""ה שמר תשמרון, אזהרת שמירות הרבה להזהר בתלמודו שלא ישתכח.</b> לעניות דעתי קשה לפרש כך שהרי מיד נאמר: ""לעשׂתה"". ואפילו לומר שהכוונה למצוות לא תעשה אי אפשר כאן, אלא פשוט אזהרה להקפיד היטב לעשות כנדרש. ואכן איני רואה מה הניע את רש""י שלא לומר כן. (פ' עקב תשנ""א)"
		"וראה באשר למשמעו של שמ""ר להלן (יג, א רש""י ד""ה תשמרו לעשות). (פ' ראה תשנ""א)"
		"ועתה ראיתי שבדפו""ר אין ד""ה זה כלל. (פ' עקב תשנ""ג)"
		"אך גם למעלה (ד, ו) אמר רש""י ""ושמרתם - זו משנה"", ולכאורה היה מוטב לומר שם - זו מצוות לא תעשה, לעומת ""ועשיתם"" שהוא כמשמעו (ראה מה שכתבתי שם). ואולי כדאי לבדוק את כל הכתובים שבהם בא הפועל שמ""ר בקשר למצוות ה', ולבדוק הערות רש""י. (פ' עקב תשנ""ו)"
		"<b>רש""י ד""ה ללכת בכל דרכיו, הוא רחום, ואתה תהא רחום וכו'.</b> קשה לי: אין רש""י מביא מעין זה כבר למעלה (י, יב) ""ללכת בכל דרכיו"". (פ' עקב תשמ""ז)"
		"<b>רש""י ד""ה ולדבקה בו, אפשר לומר כן, והלא אש אוכלה הוא? אלא הדבק בתלמידים ובחכמים, ומעלה אני עליך כאילו נדבקת בו. ע""כ. </b>הגירסה ""בתלמידים ובחכמים"" מעניינת, אך בדפו""ר ""תלמידי חכמים"" כמקובל. ומכל מקום, קשה למה אין רש""י מעיר־שואל מעין זה למעלה (ד, ד) ""ואתם הדבקים"" וגו'. (פ' עקב תשנ""ג)"
		"דומה שהדברים קשים הרבה יותר, כי הנה על דביקות בו יתברך מדובר גם למעלה (י, כ) ""ובו תדבק"", ודברי רש""י שבכאן הם מכתובות (קיא ע""ב), ושם הגמרא מסמיכה את ביאורה זה לשני כתובים (ד, ד ו-יא, כב, אך לא ל-י, כ), ואילו רש""י - רק לפסוקנו. וצע""ג."
		"והרי עוד קושיה, כי הנה להלן (יג, ה) לפסוק ""ובו תדבקון"" מביא רש""י דברי הגמרא בסוטה (יד ע""א) ""הדבק בדרכיו - גמול חסדים"" וכו', וכאן אינו רואה כל קושי בדבקות בו יתברך. (פ' ראה תש""ס)"
		"והנה זה עתה אמרה לי רות בן מאיר שתח', אחרי שדיברנו על פסוקים אלה אתמול, שלפסוקנו אין רש""י יכול להביא את מאמרם ז""ל, ""הדבק בדרכיו"" וכו' שאותו הוא מביא להלן (סוטה יד ע""א), משום שכאן הרי נאמר בכתוב - לפני ""ולדבקה בו"" - ""ללכת בכל דרכיו"", והמאמר בסוטה יהפוך אפוא את הסיפא של פסוקנו לחזרה על הנאמר קודם לכן. אלא שכנגד זה אמרתי לה, יביא אפוא רש""י בשני מקומות אלה את מאמרם ז""ל מכתובות, שיכול להתאים לשני המקומות. וצריך עיון. (פ' ראה תש""ס) וראה ""אמרי שפר"". לדבריו, בכל המקראות המצווים על דבקות במקום לא כתב רש""י כלום, כי לפי פשוטו של מקרא אין כוונת הכתוב אלא להדבק בדרכיו, אבל כאן אי אפשר לומר כן, שהרי כבר אמר ""והלכת בדרכיו""."
		"וראה עוד בדברים לשבת חתן של נתנאל שי' (למעלה ד, ד). (פ' ראה תש""ס)"
		"כאשר ביקרני הגאון ר' אביגדר נבנצל שליט""א ביקור חולים בבית, שאלתיו, למה חז""ל מדברים דווקא על תלמיד חכם ולא על חסיד או צדיק, ולא השיב."
		"שלום שי' אמר לי, כי ההנחה היא שתלמיד חכם הוא אדם מוסרי וכו', אך לא ידעתי לזה בסיס. (פ' עקב תש""ס)"
	@22כג	"<b>""...וירשתם גוים גדֹלים ועצֻמים מכם"".</b> ראה למעלה (ט, א) מה שכתבתי שם. (פ' שופטים תשנ""ח)"
	@22כה	"<b>רש""י ד""ה לא יתיצב איש, אין לי אלא איש... תלמוד לומר ""לא יתיצב"", מכל מקום וכו'.</b> לכאורה דרך דרשה זו קשה, שהרי ""לא יתיצב"" אינו פנוי לדרשה! וצריך עיון. (פ' שופטים תשנ""ה) וראה ""גור אריה"". לדבריו, הקדים הכתוב ""לא יתיצב"" לתיבת ""איש"", כדי שיהיה נדרש לחוד, כלומר לא יתייצב שום אחד בפניכם."
	@22כו	"<b>רש""י ד""ה ברכה וקללה, האמורות בהר גריזים ובהר עיבל. ע""כ.</b> כלומר אלו הברכות והקללות האמורות להלן בפרשת כי־תבוא (כז, טו-כו), וכאן בא רק הציווי על קיום המעמד. והשאלה המתבקשת היא: אם כך מדוע באה הפתיחה אודות הברכה והקללה כבר כאן ולא להלן? (פ' ראה תשס""ו)<b> </b>הערת הרב איתן שנדורפי שי': ספר דברים התברך במאתיים מצוות, מתוכן עשרים ושתיים מצוות בלבד מצויות בשלוש הפרשות הראשונות. העושר הגדול של המצוות מתחיל בפרשת ראה, המונה לבדה חמישים וחמש מצוות. נראה אם כן שהכרזת התורה על הברכה והקללה באה כבר כאן ולא רק בשעת הכניסה לארץ בה נאמרו הברכות והקללות שלהלן, ללמדנו שהשפע הגדול של המצוות הנפתח כעת בפרשת ראה, הוא בעצם שפע של ברכה למקיימיהן. התורה אינה אוסף של מצוות, אלא דרך של חיים מלאי ברכה. הבנה זו עולה מדברי הספורנו שכתב: ראה - הביטה וראה שלא יהיה ענינך על אופן בינוני כמו שהוא המנהג בשאר האומות. כי אמנם אנכי נותן לפניכם היום ברכה וקללה, והם שני הקצוות, כי הברכה היא הצלחה יותר מן המספיק, על דרך היותר טוב. והקללה היא מארה מחסרת שלא יושג המספיק, ושניהם לפניכם להשיג כפי מה שתבחרו. ע""כ. את דברי הספורנו הללו נוהג היה מורנו ורבנו הגאון הרב אברהם אלקנה כהנא שפירא זצ""ל להשמיע באזנינו שוב ושוב, משום שראה בהם הדרכה יסודית וחשובה - יש לשאוף לגדלות ולא להיות בינוניים (ראה ""אמרי שפר"" עמ' ר)."
	@22כז	"<b>רש""י ד""ה את הברכה, על מנת אשר תשמעו. ע""כ.</b> כלומר רש""י רוצה שלא נפרש את המילה ""אשר"" במובן: 'אם', אלא במובן: 'על מנת' או 'כדי'. אך חבל שד""ה אינו מעיד על כוונתו, כי היה צריך לומר אשר או לפחות: וגו'. (פ' ראה תשנ""ו)"
		"על כל פנים כוונת רש""י לומר: ""על מנת"", היינו שכבר קבלתם את הברכה בעבר, בשביל שתשמעו בעתיד. ולא כן לגבי הקללה - הקללה תבא ח""ו רק אם לא ישמעו בעתיד. כך הסבירה נחמה ליבוביץ שתח' השבוע בהרצאתה באוניברסיטת בר־אילן. (פ' בהר בחוקותי תש""ן) וכן בעיוניה לספר דברים (עמ' 124)."
		"וראה הערה 2 בחומש ""תורת חיים"" על אתר, שם כתוב בשם ""באורי מהרי""א"": אף על פי שפירושו ""אם תשמעו"", מכל מקום בשביל חיבתם של ישראל כתיב הקללה בלשון תנאי והברכה בלשון ודאי תשמעו ותשיגו את הברכה. ע""כ. והיא נראית יותר. (פ' ראה תשנ""ז)"
	@22כח	"<b>רש""י ד""ה מן הדרך אשר אנכי מצוה אתכם היום ללכת וגו'. הא למדת, כל העובד עבודה זרה וכו'. </b>החומרה המרה שבה מתייחסת התורה ובעקבותיה מתייחסים חז""ל לעובדי עבודה זרה (הרמב""ם בהקדמה להלכות עבודה זרה מונה לא פחות מחמישים ואחת מצוות בעניין. שתי מצוות עשה וארבעים ותשע מצוות לא תעשה) טעונה אצלי קצת הבהרה. האם האתאיזם המבטל כל מציאות של כוח עליון אינו חמור יותר מאלו העובדים לאל זר ובכך לפחות מאמינים בכוח כלשהו גדול מן הכוח האנושי? (פ' ראה תשס""ה) הערת הרב איתן שנדורפי שי': על היחס בין כפירה לעבודה זרה אכן כתב ראב""ע בספר שמות (כ, א. בפירושו הארוך, עמ' רסג בחומש ""תורת חיים"") בעמדו על סדרם של עשרת הדברות: הדבור הראשון שאמר השם הנכבד כולל כל מצוות הלב והלשון והמעשה, כי מי שאינו מאמין בלבו בשם אין עליו מצוה. וחייב אדם להזכירו בכל רגע לכבודו, כי כל מה שיעשה לא יעשנו כי אם בעבור כבודו... ואחריו כתוב ""לא יהיה לך"". <b>ופשע מי שאינו מאמין בשם, גדול מפשע עובד עבודה זרה</b>, כי יש רבים שהם מאמינים בשם, והם מזבחים ומקטרים לעבודה זרה... והנה אלה מודים בשם, רק משתפים עמו אחר וכו'. עיין שם. יחד עם זאת התורה מרבה להזהיר מעבודה זרה שהיא בקום עשה. והוסיף הגר""א נבנצל שליט""א: האתאיזם הוא העבודה הזרה הגדולה ביותר, כי כל עובדי עבודה זרה יש להם מספר (כמו מאמיני השניות או השילוש ומספרים אחרים), אבל האתאיסט מאמין שכל כלב הוא כח לעצמו וכל חתול כח לעצמו וכן הלאה."
	@22לב	"<b>""ושמרתם לעשות את כל החקים ואת המשפטים"" וגו'.</b> קצת קשה לי: למה באה תיבת ""כל"" רק אצל חוקים ולא אצל משפטים? (פ' ראה תשס""ד) וראה ""העמק דבר"" על אתר שכתב: ושמרתם לעשות את כל החקים וגו' - דקדוקי המצוות על פי תורה שבעל פה הבאה על־ידי חקים ומשפטים וכו'."
@11יב	@22ב	"<b>רש""י ד""ה את כל המקֹמות אשר עבדו שם וגו'. ומה תאבדון מהם? ""את אלהיהם"" אשר ""על ההרים"". ע""כ.</b> ברור שיש כאן מאמר מוסגר והוא לכאורה: אשר אתם יֹרשים אתם, כלומר שיעור הכתוב הוא: אבד תאבדון את כל המקֹמות אשר אתם יורשים אותם אשר עבדו שם הגוים את אלהיהם על ההרים וגו' ותחת כל עץ רענן. ולכאורה יש מקום לבדוק, מה בין מאמר מוסגר ולבין סרס המקרא ופרשהו. (פ' ראה תש""ס) הערת הרב איתן שנדורפי שי': המאמר המוסגר שבפסוק בא לידי ביטוי גם בטעמי המקרא. ה""טפחא"" נחשבת מפסיק גדול יותר מן ה""תלשא"" ומן ה""גרשיים"". נמצא שעיקר ההפסקה היא במילה ""אֹתָם"" שבאה ב""טפחא"", והמשמעות: אבד תאבדון את אלהיהם; ואם לא יפסיק במילה ""אֹתָם"", תהיה המשמעות, שאתם יורשים את אלהיהם (ראה ""אם למקרא השלם"" של הרב ניסן שרוני פרק כג, ט)."
	@22ד	"<b>""לא תעשון כן לה' אלהיכם"".</b> שלושה פירושים מציע רש""י לפסוקנו, ורמב""ן מבקש להכריע. לדברי הרב יוסף כרמל שי' ב""בית ועד לחכמים"" (כינוס שמנהיג מחותני ר' מאיר ברכפלד שי' מספר פעמים בשנה בביתו שבמוצא עלית ובו נידונות סוגיות שונות בין תלמידי חכמים וחכמי מדע) פסוקנו מדבר באיסור להשחית מקומות ששימשו לעבודת ה', אם בימי האבות ואם מאוחר יותר כאשר שבו ובנו במות כמו בימי מנשה. בכך נקט כהסברו השני של רש""י וכפי שהכריע רמב""ן, אלא שהרחיבו וייחסו אף לבמות המאוחרות יותר. ואף ציין ל""שו""ת חתם סופר"" (אורח חיים סימן לב) שכתב: ""דאין ספק אצלי שאסור לנתוץ אבן מבמה... אפילו בשעת איסור במות משנבנה בית המקדש"". ובכך הוא מבאר את הכתוב (מלכים ב' יב, ד) ""רק הבמות לא סרו, עוד העם מזבחים"" וגו'. ראה שם בתשובה באריכות. וזהו לכאורה סודם של התלים שבהם חפרו ארכיאולוגים ומצאו בהם מזבח, כלומר מכיוון שאסור לנתץ במה, כיסוה עפר ונהיה תל. (פ' יתרו תשנ""ו) וראה מאמרו של הרב יוסף כרמל שי' בספר ""חמדת הארץ"" (חלק ו, מכון התורה והמדינה, ארץ חמדה עמ' 225) שהביא דברי ה""חתם סופר"" והוסיף: דבריו של ה""חתם סופר"", שנכתבו באירופה לפני כמאתיים שנה, קיבלו חיזוק אדיר מהחפירות הארכיאולוגיות בארץ ישראל ביובל האחרון (עיינו בפרסומיו של פרופ' יוחנן אהרוני אודות החפירות בתל ערד, במאמרו של פרופ' יהודה אליצור אודות חפירותיה של פרופ' רות עמירן ברגמים שסביבות ירושלים, ועוד). הערת הרב איתן שנדורפי שי': יש לציין שהסברו השני של רש""י הורחב על־ידי הפוסקים גם לדיני בית כנסת. עיין בדברי הרמ""א (""שולחן ערוך"" אורח חיים סוף סימן קנב) שכתב: ""...ואסור לסתור דבר מבית הכנסת, אלא אם כן עושה על מנת לבנות"". וב""משנה ברורה"" שם סקי""א מבואר: דהוי כנותץ אבן מן ההיכל, דאסור משום שנאמר ""את מזבחותם תתצון וגו' לא תעשון כן לה' אלהיכם"" וכו'."
		"כשאמרתי את הדברים לפני שלומי שי', סיפר כי קרא אצל ארכיאולוגים, שהבמות היו מעין פלטות־אבן מוגבהות מעט. (פ' ראה תשס""ד, כשממן שתח' עם דינה שתח' בשווייץ)"
	@22ה	"<b>""...אל המקום אשר יבחר ה' אלהיכם"" וגו'.</b> צריך תשובה לשאלה, מדוע זה מעלימה התורה את ""המקום"", כלומר ירושלים, כלום רק משום שעדיין לא היה בידי ישראל, הרי לא היה בידיהם עד ימי דוד המלך? (פ' שופטים תש""ס)"
		"לכאורה אין הסיבה בכך שעדיין ירושלים אינה בידי ישראל, שהרי גם הר גריזים והר עיבל (למעלה יא, כט) עדיין לא היו בידם. (פ' כי־תצא תש""ס) לשאלה זו נדרש בהרחבה הרב איתן שנדורפי שי' במאמרו ""המקום אשר יבחר ה'"" (""הדר העולם"" עמ' 97), והרי עיקרי הדברים: הסברים שונים נתנו המפרשים לשאלת הסתרת שמה של ירושלים בתורה: (א) חזקוני על אתר כתב: ""לא פירש המקום, לפי שהשכינה שרתה בכמה מקומות, כמו גלגל, שילה, נוב וגבעון, ובית עולמים, וחייב אדם לשנות לתלמידו דרך קצרה"" (פסחים ג ע""ב). לפי החזקוני כוונת התורה בביטוי ""המקום אשר יבחר ה'"" איננה רק לירושלים, אלא לכל המשכנים, ולכן לא כתבה התורה ""ירושלים"", אלא ""המקום אשר יבחר ה'""."
		"(ב) האברבנאל (לפסוק ד) כתב: ""שלא יחשבו ישראל שאחרי שיכבשו את הארץ יעשו בתי קדושתם באותם המקומות שהיו העמים עובדים לאלהיהם... לכן הודיעם שלא יהיה כן... 'כי אם אל המקום אשר יבחר ה'' ...רצונו לומר שהמקום המקודש צריך שיהיה אחד כאחדות האלהי יתברך השוכן בו, ולא יהיה רבים כמקומות הגויים, וזהו אומרו: 'כי אם אל המקום'. עוד צריך שתהיה בחירתו מאת ה' ועל פי נביא, לא כרצון העובדים כאשר יעלה על רוחם, וזהו: 'אשר יבחר ה' אלהיכם מכל שבטיכם'"". לפי האברבנאל נראה שהתורה התכוונה רק לירושלים, אלא שאף על פי כן היא לא כתבה זאת במפורש, כדי להדגיש שהמקום נבחר על־ידי ה', ולא על־ידי בני אדם."
		"(ג) הרמב""ם ב""מורה נבוכים"" (ג, מה) כתב שהתורה רצתה במכוון להעלים את הידיעה שהמקום שבו יבנה בית המקדש הוא ירושלים, וזאת בגלל שלוש סיבות: ""האחת - כדי שלא יחזיקו בו העמים וילחמו עליו מלחמה קשה, כאשר ידעו שהמקום הזה מטרת התורה מכל העולם. והשנית - שלא ישחיתוהו אותם שהוא בידיהם עתה ויהרסוהו ככל יכולתם. והשלישית - והיא היותר חשובה, כדי שלא יבקש כל שבט שיהא זה בנחלתו ויכבוש אותו, ויהיה שם מן המחלוקת והקטטה, כמו שאירע בדרישת הכהונה. ולפיכך בא הציווי שלא יבנה בית הבחירה כי אם אחר הקמת מלך, כדי שתהא ההחלטה ביד אחד ויסתלקו הקטטות""."
		"לדעת הרמב""ם התורה העלימה את מקום המקדש כדי למנוע מלחמה עליו בין הגויים לבינינו, ובינינו לבין עצמנו, וכן כדי למנוע את השחתתו על־ידי הגויים."
		"(ד) ה""כלי יקר"" (לפסוק ד) כתב: ""קרוב לשמוע שלכך לא גילהו - שלא ינהגו ביזיון בשילה, ונוב וגבעון, כשידעו בבירור שלא זו הנחלה והמנוחה""."
		דהיינו התורה לא כתבה מהו המקום הנבחר, כדי שבני ישראל יכבדו את המשכנים בשילה בנוב ובגבעון, מתוך שיחשבו על כל אחד מהמשכנים שיתכן שזהו מקום בית המקדש הנצחי, ואילו היתה התורה כותבת שבית המקדש ייבנה בירושלים היו בני ישראל מזלזלים במשכנים ההם, מתוך שהיו יודעים שהם רק משכנים ארעיים.
		"(ה) טעם נוסף מביא ה""כלי יקר"": ""ואומר אני שיש סוד בדבר, כי אפילו לאברהם לא גילה מיד, ואמר: 'על אחד ההרים אשר אומר אליך' (בראשית כב, ב) וקרא שמו: 'ה' יראה', כי הוא יתברך הרואה, ואין איתנו יודע עד מה""."
		"נראה לומר שאדרבא, ממקום שהביא ה""כלי יקר"" ראיה שאיננו יכולים לדעת מדוע סתמה התורה וכתבה ""המקום אשר יבחר ה'"" - מאברהם אבינו בעקדה - משם דווקא נוכל ללמוד מדוע לא גילה לנו ה' בספר דברים את המקום אשר יבחר."
		"בפרשת העקדה שאל רש""י שאלה דומה וענה עליה, ותשובתו שם שייכת גם לכאן! וזו לשונו של רש""י שם: ""'את בנך' - אמר לו: שני בנים יש לי. אמר לו: 'את יחידך' - אמר לו: זה יחיד לאמו, וזה יחיד לאמו. אמר לו: 'אשר אהבת' - אמר לו: שניהם אני אוהב. אמר לו: 'את יצחק'. ולמה לא גלה לו מתחלה?... כדי לחבב עליו את המצוה, וליתן לו שכר על כל דיבור ודיבור""."
		"מעין זה כתב רש""י גם בתחילת פרשת לך לך (בראשית יב, א): ""'אל הארץ אשר אראך' - לא גלה לו הארץ מיד, כדי לחבבה בעיניו, ולתת לו שכר על כל דיבור ודיבור ...כיוצא בו: 'על אחד ההרים אשר אֹמר אליך'"". אם כן ניתן לומר על פי רש""י שהקב""ה לא כתב היכן יבנה בית המקדש כדי לחבבו עלינו."
		"ואמנם הטעם השני שכתב רש""י - ""לתת שכר על כל דיבור ודיבור"" - אינו שייך כל כך לענייננו, שכן אין בענייננו שני דיבורים בדומה ל""את בנך, את יחידך, אשר אהבת, את יצחק"", ולא שני שלבים בדומה ל""הארץ אשר אראך"", או ""אחד ההרים אשר אֹמר אליך"", שבשני המקרים הללו התחיל אברהם אבינו ללכת מכח הצו הראשון, וכאשר קיבל צו שני זכה בשכר על דיבור נוסף. מה שאין כן בענייננו, שכל עוד שאיננו יודעים מהו ""המקום אשר יבחר ה'"" איננו עושים שום צעד לכאורה. אבל נראה שבענייננו ניתן לומר שהקב""ה העלים מאיתנו את ידיעת מקום המקדש כדי לזכותנו בשכר עבור חיפוש המקום!"
		"<b>""...לשכנו תדרשו ובאת שמה"".</b> נפלא תיאורו של רמב""ן את העולים מארץ מרחקים המבקשים ודורשים למצוא את הדרך אל בית ה', זו לשונו: שתלכו מארץ מרחקים ותשאלו אנה דרך בית ה', ותאמרו איש אל רעהו: לכו ונעלה אל הר ה' אל בית אלהי יעקב. ע""כ. (פ' ראה תשנ""ו)"
	@22ו	"<b>רש""י ד""ה תרומת ידכם, אלו הבכורים וכו'.</b> פירוט יפה של הראיה יש ב""תורה תמימה"" (אות כז), וכך כתב: כלל דרשה זו ביאר הרמב""ם ב""ספר המצוות"" (לא תעשה קמט) משום דלא הניח בזה הפסוק דבר שאינו טעון הבאת מקום (כלומר הבאה לאכול לירושלים). ואולם אחרי שהתרומה הוא דבר שאינו טעון הבאת מקום, אם כן איך יזהיר עליו לאכול אותה דוקא בירושלים, ולכן בהכרח צריך לומר דלא קאי אתרומה רק אבכורים שצריכה להאכל רק בירושלים וכו'. (פ' ראה תשס""ב, מלון פלַס, וֶנגן, שווייץ)"
	@22ט	"<b>רש""י ד""ה כי לא באתם, כל אותן י""ד שנה. ע""כ.</b> לגבי חשבון י""ד השנים, ראה מה שכתבתי למעלה (ז, כב). (פ' ראה תשס""א)"
	@22י	"<b>רש""י ד""ה ועברתם את הירדן וישבתם בארץ, ...את חלקו ואת שבטו. ע""כ.</b> הניחא את חלקו, שהרי זה חדש וצריך ללמוד להכירו, אך מה העניין להכיר את שבטו עתה? לכאורה צריך עיון. (פ' ראה תשס""ו) וראה ""באר בשדה"". לדבריו, הכוונה ללוויים שלא נטלו חלק בארץ וקיבלו ערי מגרש בנחלת ישראל, שאף הם צריכים להכיר ולידע מאיזה שבט הם מקבלים את עריהם."
		"<b>רש""י ד""ה והניח לכם, ...ואין זאת אלא בימי דוד, אז. (יא) והיה וכו'. </b>לפי רש""י פסוק יא הוא המשך פסוק י, והכתוב בא לומר שעד שלא יתקיים בהם ""והניח לכם מכל אֹיביכם"" אינם רשאים לבנות את בית הבחירה (ראה רש""י מלכים א' ה, יז). ואם כך תמוה שקבעו בין שני פסוקים אלה את סיום עלייתו של העולה הראשון. (פ' ראה תשנ""ט, במלון הולידיי אין, ים המלח)"
	@22יא	"<b>רש""י ד""ה שמה תביאו, ...משחרבה שילה ובאו להם לנוב, וחרבה נוב ובאו לגבעון וכו'.</b> היה מעניין לדעת, על פי מה נבחרו מקומות אלה לישיבת המשכן בהם. (פ' ראה תשנ""ה) הערת הרב איתן שנדורפי שי': לפי הרמב""ן (להלן יז, טו) כל מקום שבחרו ישראל לבנות בו בית לה', השרה ה' שכינתו עליו, וזו לשונו: ""כל שיבנו שם בית המקדש לה', הכל מרצון ה'"". ניתן גם לומר שהבחירה בגלגל, בשילה, בנוב ובגבעון כן היתה על פי ה', ואף על פי שדבר זה לא נזכר בכתוב, אפשר שהסיבה היא בגלל שבחירתם לא היתה נצחית. נראה שכך סבר ה""חזון איש"" (קדשים קמא סימן מא סקי""ח), שכן כתב: ""נראה שאחר מיתת עלי הועתק המשכן משילה <b>על פי ה'</b>"". מסתבר שכשם שהעתקתו היתה על פי ה', כך קביעתו בנוב היתה על פי ה' וכן הקמתו קודם לכן בגלגל ולאחר מכן בגבעון. סיוע להבנה זו ניתן למצוא בילקוט שמעוני (שמואל א' כח, רמז קלט), שם נאמר: ""הביא <b>שמואל הרואה </b>את אהל מועד לנוב... הביא <b>שמואל</b> את אהל מועד לגבעון"". מתוך הדגשת המדרש שהנביא הוא שהביא את המשכן למקומו החדש, נראה שעשה זאת בדבר ה'. וראה מאמרי ""המקום אשר יבחר ה'"" (""הדר העולם"" עמ' 99)."
	@22יב	"<b>""...אתם ובניכם ובנֹתיכם ועבדיכם"" וגו'. </b>ומעין זה בפסוק יח ""אתה ובנך ובתך ועבדך"" וגו'. ואילו האשה אינה מוזכרת כלל, וכמו בעשרת הדברות בשבת. כלום זה עניין ""אשתו כגופו""? (פ' ראה תש""ן)"
		"בדקתי במקומות שכלל זה מוזכר, בווריאציות שונות, ולא מצאתי לא מקור ולא כלל ברור - מתי אומרים ""אשתו כגופו"" ומתי לא. מסתבר שעצם אי־איזכור האשה בכל הפסוקים מעין הנ""ל הוא הוא המקור. והרי רשימת המקורות שמצאתי:"
		"(א) בעדות - אדם הפסול להעיד על הבעל משום קורבה, הריהו פסול להעיד גם על אשתו (סנהדרין כח ע""ב)."
		"(ב) המבייש את האשה, חייב לשלם חלק מתשלומי הבושת לבעלה. מכיון שאשתו כגופו, רואים את הבעל כמי שנתבייש, כשביישו את אשתו (כתובות סו ע""א)."
		"(ג) כלל הוא, ש""אין פודין את השבויין יתר על כדי דמיהן"". למרות זאת, אדם שאשתו נשבתה, צריך הוא לפדותה אפילו ביותר מכדי דמיה, לפי שאשתו כגופו, וכל אשר לו יתן בעד נפשו (גיטין מה ע""א תוספות ד""ה דלא ליגרבו)."
		"(ד) אף על פי שלמדנו מפסוק שאין אדם יכול לעשות שליח שיסמוך על קרבנו, מכל מקום הוצרכנו ללימוד מיוחד שאין אשתו סומכת, לפי שהיינו אומרים שלוחו אינו כגופו אבל אשתו כגופו (מנחות צג ע""ב)."
		"(ה) אין הבעל יכול להתיר נדרי אשתו שאינם מדְברים שבינו לבינה או של עינוי נפש, בתורת חכם, לפי שאשתו כגופו (רא""ש נדרים פא ע""ב)."
		"(ו) אף על פי שהמהדרין מדליקים בחנוכה נר לכל אחד ואחד מבני הבית, אשתו אינה מדלקת לחוד, שאשתו כגופו (משנה ברורה סימן תרעא סק""ט). (פ' ראה תש""ס)"
	@22יג	"<b>רש""י ד""ה בכל מקום אשר תראה, ...אבל אתה מקריב על פי נביא, כגון אליהו בהר הכרמל. ע""כ.</b> קצת קשה: (א) לכאורה מאליהו ניתן ללמוד שהנביא עצמו יכול להקריב, ולא שמותר להקריב על פיו? (ב) כיוון שלכאורה אין דוגמא אחרת, למה משתמש רש""י בלשון ""כגון""? (פ' ראה תשנ""ח) הערת הרב איתן שנדורפי שי': אכן ישנן דוגמאות נוספות: גדעון העלה לעולה פר ששימש לעבודה זרה (שופטים ו, כה-כז וראה תמורה כח ע""ב) ומנוח העלה עולה על הצור לה' בשעת איסור במות (שופטים יג, יט וראה זבחים קיט ע""ב). הערת הרב פינחס דנינו שי': לפי חז""ל (ראש השנה כה ע""ב) גדעון היה אחד משלושה קלי עולם, אבל האברבנאל (בהקדמתו לספר שופטים ושם יא, כט) כתב שהיה נביא."
	@22יד	"<b>""כי אם במקום אשר יבחר ה'"" וגו'.</b> לא ידעתי היכן אכלו מעשר שני וביכורים עם הכניסה לארץ. (פ' ראה תשנ""ג) הערת הרב איתן שנדורפי שי': בכניסה לארץ, כל י""ד שנות כיבוש וחלוקה, לא נהגו מצוות בכורים ומעשר שני, ואחר כך הם נהגו בשילה. ואז אכלו בכל מקום שרואים משם את שילה (מגילה פ""א, מי""א)."
		"<b>""אשר אנכי מצוֶךָּ... ותרומת ידֶךָ"".</b> הראשון - כ""ף דגושה והשני - רפה. אימתי באה דגושה? צריך לשאול יודע דקדוק. (פ' שופטים תשנ""ט)"
	@22טו	"<b>רש""י ד""ה תזבח ואכלת, אין לך בהם היתר גיזה וחלב, אלא אכילה על־ידי זביחה (ספרי עא). ע""כ.</b> לכאורה זה קשה, כי פירושו של דבר שצריך לזבוח את הקדשים שנפל בהם מום מיד, כלומר לפני שיהא הכרח לחלוב אותם בשל איסור צער בעלי חיים. (פ' ראה תשנ""ט, מלון הולידיי אין, ים המלח)"
		"וקשה לומר שצריך לחלוב לאיבוד. (פ' ראה תש""ס)"
	@22טז	"<b>רש""י ד""ה תשפכנו כמים, לומר לך שאין צריך כסוי (ספרי עא). ע""כ. </b>לא ברור על מה מוסב היתר זה, אם על דם בהמה סתם או דווקא על קדשים שנפל בהם מום. (פ' ראה תשנ""ג) וראה ""משכיל לדוד"". לדבריו, הלימוד הוא על כל בהמה שאין חיוב לכסות דמה (החיוב הוא רק בחיות ועופות) והוצרך הכתוב לאמרו בפרשת פסולי המוקדשים, כי בזה מוכח שאינו מדבר על מין החיות שאין מהן קרבנות, אלא רק בהמות פטורות מכיסוי הדם."
	@22יז	"<b>רש""י ד""ה לא תוכל, בא הכתוב ליתן לא תעשה על הדבר. ד""ה לא תוכל, רבי יהושע בן קרחה אומר, יכול אתה אבל אינך רשאי וכו'.</b> ואונקלוס מתרגם ""לית לך רשו"". אבל למעלה (ז, כב) ""לא תוכל כלתם מהר"" מתרגם אונקלוס ""לא תִכול"", ואילו רש""י אינו מעיר מאומה, וזה תמוה. (פ' ראה תשנ""א)"
		"ולפי פשוטו של מקרא שם קשה, כי היה לכאורה צריך לומר מעין נוסחתו של רבי יהושע בן קרחה - יכול אתה, אבל אין זה טוב לך, והתרגומים הארמיים אינם מבטאים זאת. רמבמ""ן בביאורו מפנה שם לדברים (כב, ג) וגם שם מתרגם אונקלוס: לית לך רשו. ואילו ר' פינחס וולף ב""דיוקים"" מפנה כאן לספר בראשית (מג, לב), ושם מתרגם אונקלוס: לא יכלין מצראי, אך ראה תרגום יונתן בן עוזיאל שם. ודומה שכל זה צריך עיון. (פ' ראה תשנ""א) הערת ר' רפאל בנימין פוזן שי': חוסר יכולת מתורגמת אצל אונקלוס בשלוש צורות, אונקלוס מבחין בדקויות המשמעים של ""איני יכול"": (א) משמעו הרווח של ""לא יכול"" במקרא הוא: אינו מסוגל מחמת עכבה פיזית, כבפסוק: ""לא אוכל להמלט ההרה"" (בראשית יט, יט), וכמוהו ""וירא כי לא יָכֹל לו"" (שם לב, כה). גם מי שאינו מסוגל מחמת עכבה נפשית, כגון תיעוב או פחד, מתואר בלשון זו, כגון: ""לא יוכלון המצרים לאכל את העברים לחם"" (שם מג, לב); ""ולא יכלה עוד הצפינו"" (שמות ב, ג). כל ""'לא יכול""' במשמע זה מתורגם באונקלוס יכ""ל. (ב) כשהאדם מסוגל לעשות מעשה, אלא שאינו רשאי לעשותו, בא התרגום: ""לית ליה רשו"". תרגום זה רווח בחלק המצוות שבתורה, שבו שגור ""לא יכול"" בהוראת ""אינו רשאי"", כדרך שפירשו חז""ל: ""'לא תוכל לאכֹל בשעריך' (דברים יב, טז) - רבי יהושע בן קרחה אומר: יכול אני, אבל איני רשאי. כיוצא בו אתה אומר: 'ואת היבוסי יושבי ירושלם לא יכלו בני יהודה להורישם' (יהושע טו, סג) - יכולים היו, אבל אין רשאים"" (ספרי דברים עב). בדרך דומה דרשו בספרי גם את שאר פסוקי ""לא תוכל"" שבמצוות התורה. לכן אונקלוס מתרגם את לשונות ""לא תוכל"" שבענייני מצוות באמצעות ""לית לך רשו"", כדברי רמב""ן (להלן כא, טז). (ג) ""לא יכול"" המתורגם ""לא רוצה"" בא פעם אחת בלבד: ""ולא יכלו דַּבְּרוֹ לְשָׁלֹם"" (בראשית לז, ד) ""וְלָא צָבַן לְמַלָּלָא עִמֵּיהּ שְׁלָם"". תרגום זה הוא לשמירת כבוד האחים. (מתוך ספר ""פרשגן"" - ביאור חדש לתרגום אונקלוס - בכתיבה)"
		"<b>רש""י ד""ה לא תוכל (השני), ...לפי שכרת להם (לחתים) אברהם ברית כשלקח מהם מערת המכפלה וכו'.</b> לא ידעתי מה כריתת ברית היתה שם, כי בכל פרק כג שבבראשית לא מצאתי לה רמז. ומכל מקום כך נאמר במפורש ב""פרקי דרבי אליעזר"" (פרק לו). ולפי דברי ""בית הגדול"" שם (אות כ) נלמד הדבר מכפל הלשון ""וישמע אברהם אל עפרון וישקֹל"" (בראשית כג, טז) - וישמע לכרות עמם ברית, ורק אחר כך וישקל אברהם. ע""כ. ברם קצת קשה שאין רש""י מזכיר עניין זה של כריתת הברית שם (בראשית כג, טז) כלל. (פ' ראה תשמ""ט) הערת הרב איתן שנדורפי שי': באשר לאי־אזכור הברית בספר בראשית שם, לא קשה, שכן שם אין זה פשוטו של מקרא, אבל כאן, בעקבות דברי הספרי שלא היו ישראל רשאים להוריש את היבוסי, הוצרך רש""י לדברי ה""פרקי דרבי אליעזר"" המבאר כי לא נתרצו בני חת למכור את מערת המכפלה עד שיבטיח אברהם שכאשר יכבשו ישראל את גויי הארץ יניחו את בני חת היושבים בעיר יבוס. ועיין ב""הדר העולם"" (עמ' 128) במאמר ""מדוע לא כבשו בני ישראל את היבוסי עד ימי דוד המלך?""."
		"<b>רש""י ד""ה ובכרת בקרך, אזהרה לכהנים. ע""כ.</b> כלומר איסור זה, שלא לאכול את הבכור ""בשעריך"" אלא במקום אשר יבחר ה', הוא אזהרה לכהנים בלבד, שהבכור ניתן להם והם מביאין אותו לקרבן. אך לישראלים לא נצרכה אזהרה זו, שהרי עליהם אסור הבכור לאכילה בכל אופן. (פ' ראה תש""ן)"
	@22יח	"<b>רש""י ד""ה והלוי אשר בשעריך, ...תן לו מעשר עני, אין לך מעשר עני, הזמינהו על שלמיך. ע""כ. </b>השאלה היא, אם דין זה שייך לגבי כל לוי, גם זה שיש לו אמצעים, רק משום שאין לו נחלה, או שמא רק אם עני הוא. ומדברי רש""י בפסוק הבא (ד""ה על אדמתך) משמע קצת כאפשרות הראשונה. (פ' ראה תשמ""ט) וכן נראה מדברי רש""י במסכת ראש השנה (יב ע""ב ד""ה או אף מעשר ראשון יבטל)."
		"על כל פנים בדפו""ר הגירסה אינה ""על שלמיך"" כי אם ""על שולחנך"". (פ' ראה תשנ""ו)"
		"ונראה שגירסת דפו""ר היא נכונה, השווה רמב""ם (הלכות חגיגה ב, יד) שכתב: ""...צריך לזמן לויים על שולחנו ולשמחם"". אך ייתכן שהגירסאות תלויות במחלוקת בין רש""י ורמב""ם באשר לתוקפו של לאו זה בחוץ לארץ בזמן הזה, וראה מה שכתבתי לפסוק הבא. (פ' ראה תשנ""ח)"
	@22יט	"<b>רש""י ד""ה השמר לך, ליתן לא תעשה על הדבר. ע""כ.</b> ו""הדבר"" הזה הוא מה שנאמר בפסוק הקודם ""והלוי אשר בשעריך"" - לשתף את הלוי באכילת מעשר עני אם אין בידו כעת לתת מעשר ראשון. כך משתמע מלשון רש""י וכך גם ב""שפתי חכמים"" (אות ז). אך אם כן הוא, הרי יש כאן משום צמצום רב ביותר של הלאו המקיף שבפסוקנו. (פ' ראה תש""ן)"
		"ועוד קשה לי: הרי ""הדבר"" הזה כלול בלאו המפורש דלהלן (יד, כז) ""והלוי אשר בשעריך לא תעזבנו"", ועל כל פנים יש לפי זה שני לאוים בעניין זה, ורש""י מתעלם מן השני. ויתכן שרש""י מצמצם בשל שיטתו - שלאו זה הוא בארץ ישראל ובזמן הבית דווקא. (פ' ראה תשנ""א)"
		"<b>רש""י ד""ה על אדמתך, אבל בגולה אינך מוזהר עליו (על הלוי) וכו'.</b> והרי זו אפוא מן המצוות התלויות בארץ. אבל לא ראיתי שום קובץ הדן במצוות התלויות בארץ אשר יעסוק גם במצוה זו. (פ' ראה תשל""ח)"
		"ואולי זה משום ששם עוסקים במצוות עשה בלבד, ולא במצוות לא־תעשה, ואכן גם אין עוסקים שם בלאו דהסגת גבול (יט, יד) שעליו אומר רש""י שם במפורש שהוא נוהג בארץ בלבד. (פ' ראה תשנ""ה) הערת ר' שמואל עמנואל שי': השאלה מדוע הלאו של הסגת גבול לא נמנה בין המצוות התלויות בארץ היא שאלה טובה. חשבתי שאולי בגלל שהפעולה, דהיינו גזילת קרקע, אסורה בכל מקום. אמנם בארץ ישראל יש לאו נוסף ומיוחד של הסגת גבול, אבל אי אפשר להגדיר פעולה האסורה בכל מקום, ואף כלולה ב""ארורים"", כמצוה התלויה בארץ. וראה מש""כ להלן (יט, יד)."
		"ובאשר ליישומה של מצווה זו, מעולם לא ראיתי שמישהו ישים לב ללוי יותר מלישראל בכל הנוגע למתן צדקה. ולכאורה צריך לומר על זה ""האידנא"" - כשמקורות הפרנסה שווים לכל, אין זה שייך להפלות את הלוי לטובה. (פ' ראה תשנ""ד)"
		"והנה בדקתי וראיתי בהלכות צדקה שבשולחן ערוך (יורה דעה רנא, ט) שיש מעלה למתן צדקה ללוי על מתנה לישראל, וברמב""ם (הלכות חגיגה ב, יד) נפסק כך לגבי בשר קרבנות. ועתה ראיתי ב""מנחת חינוך"" (מצוה תנ): ""...דהלאו בזמן שישראל שרויים על אדמתם בזמן המקדש, דהאידנא בעוונותינו הרבים כולם שוים"" וכו'. בימים אלו דיברתי הרבה, גם עם מחותני ר' מאיר ברכפלד שי', על עניין ""האידנא"" - מי רשאי לומר כן, באלו תנאים וכיוצא בזה - מתבקש לבדוק גם כאן: והאידנא. (פ' ראה תשנ""ה)"
		"ועיין שם בדבריו כשהוא מקשה על המחבר הנ""ל וגם על הרמב""ם (הלכות מתנות עניים ח, יז) המורים להפלות את הלוי לטובה בעניין צדקה וחולקים אפוא על רש""י־ספרי בזה שהם מרחיבים את הלאו הזה גם על חוץ לארץ. (פ' ראה תשנ""ח)"
		"ועתה שמתי לב שגם דין עגלה ערופה שייך למצוות התלויות בארץ (להלן כא, א ואילך), ואיני זוכר כעת מי שמונה אותו ביניהן. וזה אף על פי שיש שם גם עשה! (פ' שופטים תשנ""ח). וראה רמב""ם (הלכות רוצח ושמירת הנפש י, א) שכתב: אין דין עגלה ערופה נוהג אלא בארץ ישראל וכן בעבר הירדן. ע""כ. וראה מש""כ להלן (יט, יד)."
	@22כב	"<b>""אך כאשר יֵאכל את הצבי"" וגו'.</b> לא ידעתי מה בא ""אך"" זה למעט, ועדיין אין לי ספרי לדברים וגם לא ""תורה שלמה"". (פ' ראה תשנ""ח)"
		"ועתה ב""ה יש לי, והנה כך נאמר שם (ספרי עה): ""...מה בהמה בשחיטה, אף חיה בשחיטה, אבל עוף אינו אלא מדברי סופרים"". (פ' ראה תשס""ה)"
		"על כל פנים לשון ""את"" שבאה כאן אחר הנפעל קשה היא, אך אינה יחידאית (ראה שמות כא, כח), וראוי לבדוק תופעה זו. (פ' ראה תשנ""א)"
	@22כג	"<b>רש""י ד""ה רק חזק לבלתי אכֹל הדם, ...אם הדם שהוא קל להשמר ממנו וכו'.</b> אמנם ישנם דיני הכשרת בשר, דיני ביצה ובה טיפת דם ועוד הלכות רבות בנידון, שאינן מראות על קלות יתרה בשמירה על איסור זה, אך עם כל זה מה שבאמת מקשה על קיום המצוות הוא היצר הרע, ועל כן העובדה שאין אדם מתאווה לאכול דם מספיקה כדי לומר שמדובר באיסור שקל להשמר ממנו. (פ' ראה תשס""ב, מלון פלַס, וֶנגן, שווייץ)"
	@22כח	"<b>רש""י ד""ה שמר, ...הא כל שאינו בכלל משנה, אינו בכלל מעשה. ע""כ.</b> אלה הם דברי ספרי על אתר, ומשמעותם כמו מאמרים רבים המדגישים את חשיבותו של לימוד תורה רק בשעה שהוא מביא לידי מעשה. (פ' ראה תשס""ה)"
		"<b>רש""י ד""ה הטוב, בעיני השמים. ד""ה והישר, בעיני אדם. ע""כ.</b> קשה לי: מדוע אין רש""י מבאר כך כבר למעלה (ו, יח) על הפסוק ""ועשית הישר והטוב""? (פ' ראה תשמ""ז, בודפשט) וראה מה שכתבתי שם."
		"ועוד תמוה: כיצד זה שאין ברש""י מאומה לפסוק ""לעשות הישר בעיני ה' אלהיך"" (להלן יג, יט). (פ' ראה תשמ""ח, תשמ""ט)"
		"בספרי על אתר יש מחלוקת בין רבי עקיבא ורבי ישמעאל, ורש""י כאן נוקט כדברי רבי עקיבא, בעוד רבי ישמעאל אומר ""הישר בעיני שמים"". ואם תשאל: למה רש""י מכריע כאן במחלוקת תנאים שנושאה אינו עניין הלכה? אולי יש לומר שנהג כך משום שרבי עקיבא מנמק - ""וכן הוא אומר, 'ומצא חן ושכל טוב בעיני אלהים ואדם' (משלי ג, ד)"", בעוד שרבי ישמעאל אינו מנמק דעתו. ובוודאי צריך עיון, כיצד זה שאין בספרי למעלה (ו, יח) שום דרשה. (פ' עקב תשס""א)"
		"<b>""...אשר אנכי מצַּוֶךָּ"".</b> כבר שאלתי למעלה (פסוקים יד-יז), אימתי הכ""ף דגושה ואימתי לא, כי לכאורה אין כאן שיטה ברורה. (פ' ראה תשנ""ג)"
	@22ל	"<b>רש""י ד""ה פן תנקש, אונקלוס תרגם לשון מוקש וכו'.</b> כלומר אונקלוס מתרגם: דלמא תתקיל. והרי זה לשון תקלה ומוקש. (פ' ראה תשנ""ו)"
@11יג	@22א	"<b>רש""י ד""ה תשמרו לעשות, ...שכל ""השמר"" - לשון לא תעשה הוא וכו'.</b> קשה לי: הרי הכתיב כאן הוא בלשון קל ולא בנפעל, כלום אין רש""י מבדיל בין שתי הלשונות? (פ' ראה תשנ""ו)"
		"ועוד: במקומות רבים אין רש""י מעיר מאומה, השווה למשל למעלה (יא, ח) ""ושמרתם את כל המצוה"", וכן למעלה (ד, ו) ""ושמרתם ועשיתם"", שם אומר רש""י ""ושמרתם - זו משנה"", ועוד הרבה. (פ' ראה תשס""ד) וראה מחלוקת רבי יוחנן ורבי אלעזר במסכת מנחות (לו ע""ב) אם כל ""השמר"" האמור בתורה הוא אזהרת לאו, ואף כשנאמר כלפי מצוות עשה, או שאין זה אלא כשהוא אמור בדבר שהכתוב מזהיר שלא לעשותו, אבל ""השמר"" האמור לגבי מצוות עשה - הריהו עשה."
		"<b>רש""י ד""ה לא תסף עליו, חמישה טוטפות בתפילין וכו'.</b> לכאורה קשה על זה מדברי רש""י למעלה (ו, ח ד""ה והיו לטטפת), שם הוא מפרש ""טטפת"" - מספר (ארבע), ואילו כאן מפרש ""טטפת"" - פרשיות. (פ' ואתחנן תשל""ח)"
		"ועל כל פנים קשה: כיצד מגיע רש""י לפירושו זה - פרשיות. הכל מציינים שמקורו של רש""י כאן הוא בספרי. חיפשתי בכל המקומות האפשריים ולא מצאתי. (פ' ראה תשס""ה) הערת ר' חזקי פוקס שי': למעלה (ו, ח) רש""י מפרש ש'טטפת' מורה על המספר ארבע, מכיוון שמילה זו מלמדת אותנו על הצורך בארבע פרשיות. יחד עם זאת המילה ""טטפת"" משמשת בלשון חז""ל במשמעות פרשיות. דוגמא לכך ניתן למצוא במשנה במסכת סנהדרין (פח ע""ב), שם נאמר לגבי זקן ממרא המוסיף על דברי סופרים: ""חמש טוטפות, להוסיף על דברי סופרים, חייב""."
	@22ב	"<b>""כי יקום בקרבך נביא"" וגו'. </b>שכני בבית הכנסת, ר' יהודה גרינשפן שי', הראני דברי ""בעל הטורים"" שכתב: בקרבך בגימטריא ""זו האשה"". והראני גם הערתו המפתיעה של ר' יעקב קופל רייניץ שי' המובאת בהערה ב""בעל הטורים"" שבמהדורתו, זו לשון ההערה: בכל החומשים השמיטו דיבור זה. וראיתי מובא בשם המוציא לאור של פירוש רבנו על התורה דפוס הנובר שכתב בשם רב אחד, שהיה כתוב: ""נביא"" בגימטריא ""ובנה"" (דהיינו ""בקרבך נביא"" בגימטריא ""זו האשה ובנה"") ועל כן הושמט (מטעם הצנזור) בדפוסים. ע""כ. ואני לא מצאתי נוסח זה. ובמקצת ספרים: בגימטריא ""זו"". וכפי הנראה נמחקה תיבת ""האשה"" מטעם הצנזור. ובכתב יד מונטיפיורי הגהה בשולי הגליון (בפסוק ז): ""בן אמך. רמז לישו שבא מסיבת אם"" (!). (פ' שופטים תשנ""ז) הערת ר' חזקי פוקס שי': בספרי (פיסקא פג) מפורש: ""'בקרבך' - לרבות האשה"", לכן מלמדנו ""בעל הטורים"" כי יש רמז לדבר: ""'בקרבך' בגימטריא 'זו האשה'"" (שניהם עולים למנין שכ""ג). לעניות דעתי, אין זה מסתבר ש""בעל הטורים"" ביקש למצוא כאן רמז בתורה לאותו האיש ימ""ש."
		"<b>""...אות או מופת"".</b> לפי רש""י - זה בשמים וזה בארץ. וראוי לבדוק, מה הביא את חז""ל בספרי (פג) לדרוש כן דווקא כאן. ובאשר לחוסר הסימטריה - התיבה ""אות"" זוכה להוכחה ממקרא ושלא כתיבה ""מופת"", לכן באה גירסה נוספת, והיא מאוזנת. (פ' ראה תשנ""ג) וראה הערה ג ב""לפשוטו של רש""י"" על אתר."
	@22ה	"<b>רש""י ד""ה ובו תדבקון, הִדָּבֵק בדרכיו - גמול חסדים, קבור מתים, בקר חולים, כמו שעשה הקב""ה. ע""כ.</b> תמהתי, כיצד מקבל רש""י בלא כל תהייה את עניין הדבקות בו יתברך, בלא לשאול, וכי אפשר להידבק בו וכו', כפי ששאל למעלה (יא, כב)? אחר שמתי לב שגם למעלה (ד, ד; י, כ) אינו שואל על ביטויים דומים. ודברי ""שפתי חכמים"" (אות ז) אינם משכנעים ביותר. ולכאורה קשה עוד יותר: כיצד זה מביא רש""י דבריו בד""ה ובו תדבקון, והרי דברי גמרא הם (סוטה יד ע""א), ושם דורשים אותם מן הרישא של הכתוב - ""'אחרי ה' אלהיכם תלכו' - וכי אפשר לו לאדם להלך אחר השכינה"" וכו'. וראיתי שעמד על זה גם ב""ביאורים של פירוש רש""י"" וגם ב""לפשוטו של רש""י"". (פ' ראה תשמ""ט)"
		"ולכאורה גם יש לשאול על דברי הגמרא שם (סוטה י""ד ע""א): למה שואלת דווקא על לשון הליכה ולא על לשון דביקות. (פ' ראה תשנ""ז, בשיט בים התיכון עם שי יוגב שי')"
		"וראה גם להלן (ל, כ) שגם שם אין רש""י מעיר מאומה. וראה כתובות קיא ע""ב. (פ' ראה תשנ""ה)"
		"וצריך לבדוק בעזרת הקונקורדנציה את כל הלשונות הדומים, שמא אפשר למצוא הסבר לשאלה, היכן רש""י מעיר והיכן אינו מעיר. (פ' ראה תשנ""ט, מלון הולידיי אין, ים המלח)"
		"וראה קושיות נוספות בסוגיה חמורה זו בדברים שאמרתי בשבת חתן של נתנאל שי' (למעלה ד, ד). וראה מה שכתבתי למעלה (יא, כב). (פ' ראה תש""ס) וראה דברי הרבי מלובביץ' ב""ביאורים"". לדבריו, אין לומר שבמילים ""ובו תדבקון"" בא ציווי על דבקות באהבה, שהרי הכוונה הכללית במה שהקב""ה נותן ממשלה לנביא השקר לעשות אות, מפורשת היא בפסוק שלפני זה ""לדעת הישכם אֹהבים את ה'"" וגו', דהיינו שאהבת ה' היא התכלית והעיקר של כל הענין המדובר כאן, ואיך יתכן שחזר הכתוב להזהיר עליה בתור פרט אחד. וכן קשה לפרש שפירושה דבקות בתלמידים ובחכמים (כפירוש ""ולדבקה בו"" למעלה יא, כב), מכיון שהפסוק מונה והולך כמה עניינים בסדר של מעלים בקודש בעילוי אחר עילוי - ""אחרי... ואֹתו תעבֹדו"", הרי מובן שהענין שבסיומם ""ובו תדבקון"" הוא הכי נעלה שבכולם, דבקות שאין למעלה הימנה. ולכן אין לומר שהכוונה לדבקות בתלמידים ובחכמים, כי אף שעל־ידי זה מתדבקים בהקב""ה מטעם ""עבד מלך מלך"" (רש""י בראשית טז, יח; דברים א, ז), מכל מקום כיון שהתלמידים והחכמים הרי הם בשר ודם, אין זו דבקות בהקב""ה אפילו לא כדבקות באהבה, כי אם (כפירוש רש""י למעלה יא, כב) ""מעלה אני עליך כאילו נדבקת בי"". לכן מפרש רש""י ""ובו תדבקון, הדבק בדרכיו"" וכו', היינו שבזה שאתה דבוק בדרכיו הנך דבוק ""בו"" ממש. אבל בפרשת עקב (למעלה יא, כב) שאי אפשר לפרש ""הדבק בדרכיו"" מאחר שכבר נאמר שם באותו פסוק ""ללכת בכל דרכיו"", מן ההכרח שם לפרש שיש בו ענין נוסף והיינו דבקות בתלמידים ובחכמים."
	@22ז	"<b>רש""י ד""ה חיקך, השוכבת בחיקך ומחוקה בך וכו'.</b> לכאורה היה צריך ד""ה להיות: אשת חיקך, שכן בלעדי המילה ""אשת"" לא שייך לומר ""השוכבת"". וצריך עיון. (פ' ראה תש""ס)"
		"ואולי מפסוק זה ראיה לסברתי, כי מקור הכלל התלמודי ""אשתו כגופו"" (עיין ברכות כד ע""א; כתובות סו ע""א; מנחות צג ע""ב; בכורות לה ע""ב) הוא בכל הפסוקים שבהם מנויים בן ובת ועוד קרובים, אך לא האשה - כי היא מובנת מאליה, כגופו שלו, ורק כאן הכרח להזכיר אותה בנפרד. (פ' ראה תש""ס) וראה מש""כ למעלה (יב, יב)"
		"<b>רש""י ד""ה אשר כנפשך, זה אביך וכו'.</b> מאוד קשה לי למה זה יכנה הכתוב את האב בשם רֵע. ודברי ""שפתי חכמים"" (אות כ) לא הבינותי. כלום רוצה לראות ב""רעך אשר כנפשך"" שני גורמים שונים (כלומר ""רעך"" כפשוטו ו""אשר כנפשך"" כאב)? (פ' ראה תשס""ו) וראה ""גור אריה"". לדבריו, המשמעות הפשוטה היא שהכתוב מדבר על חברו הקרוב אליו, וממה שהוסיף הכתוב ואמר ""אשר כנפשך"" הננו מרבים את האב שהוא אהוב על האדם כנפשו."
		"עדיין קשה: (א) למה אין הכתוב אומר פשוט: אביך? (ב) למה נמנה האב בסוף המסיתים ולא בראשם? (פ' ראה תש""ס)"
	@22יג	"פרשת עיר הנדחת היא לכאורה שיא העבירה בתחום איסורי עבודה זרה, אחד משלושת האיסורים שהם ביהרג ואל יעבור. והנה התעוררתי לחשוב על החומרה הרבה המיוחסת לאיסור זה עד שחייבים עליו ביהרג. מובן לי הדבר באשר לאיסור שפיכות דמים שבלעדיו כל החברה לא יכולה להתקיים, אך אני מתקשה להבין את חומרת איסור עבודה זרה ואיסור גילוי עריות יותר מכל העבירות כולן. (פ' ראה תשס""ה) באשר לחומרה היתרה של עבודה זרה הראני הרב גדי רווח שי' את דברי בעל ""משך חכמה"" (למעלה ה, כד). לדבריו, לא משום חומרת המצוה או קלותה אומרים בה ""יהרג ואל יעבור"", אלא בגלל שהיא נמנית בין שני הדברות הראשונים שנאמרו מפי ה'. בחלק זה של מעמד הר סיני עלו כמעט לדרגת מלאכים והדיבור הזה נקבע עמוק עמוק בשבילי נפשו ומסילות לבבו של כל יהודי. הערת הרב איתן שנדורפי שי': עדיין עלינו להבין מהי החומרה היתרה של איסור עבודה זרה עד שנבחר להיות הדיבר השני שבעשרת הדברות. ועיין ב""ספר החינוך"" (מצוה כה) שכתב: ידוע הדבר ונגלה לכל, כי האמונה הזו (במציאות ה') יסוד הדת, ואשר לא יאמין בזה כופר בעיקר ואין לו חלק וזכות עִם ישראל. ע""כ. ובאשר לחומרה הנוראה שבעוון גילוי עריות כתב (מצוה לה): ה' ברוך הוא רצה שיהיו כל עניני עולמו עושין פירותיהן כל אחד ואחד למינהו ולא שיתערבו מין במין אחר. וכן רצה שיהיה זרע האנשים ידוע של מי הוא ולא יתערבו זה עם זה. ועוד ימצאו כמה הפסדין בניאוף שתהיה סיבה לבטל כמה ממצוות האל עלינו, שציוונו בכבוד האבות ולא יוכרו לבנים עם הניאוף. ועוד יהיה כשלון במה שנצטווינו גם כן שלא לבוא על האחות ועל הרבה נשים, והכל יעקר בסיבת הניאוף, שלא יכירו בני אדם קרובותיהן, מלבד שיש בענין הניאוף עם אשת איש צד גזל שהוא דבר ברור שהשכל מרחיקו, גם כי הוא סיבה לאיבוד נפשות, כי ידוע הדבר בטבע בני אדם שמקנאים על ניאוף בת זוגם עם אחרים, ויורדין עם הנואף עד לחייו, וכמה תקלות מלבד אלה. ע""כ. וראה גם מה שכתב בטעם איסור קרובות (מצוה קצ)."
		"<b>רש""י ד""ה לשבת שם. ד""ה כי תשמע וגו' לאמר.</b> אין כאן משום הפיכת סדר דיבורי המתחיל שטעונה פירוש, אף כי ""כי תשמע"" הוא הרישא של הפסוק, כי דיבור זה בא לפרש את התיבה ""לאמר"" שהיא עיקרו של ד""ה זה ופירושה כאן שונה מן הרגיל. (פ' ראה תשמ""ז, בודפשט)"
		"ובאשר לד""ה לשבת שם, פרט לירושלים שלא ניתנה לדירה, ראה ""שפתי חכמים"" (אות ע), שהכוונה היא שלא נתחלקה לשבטים. (פ' ראה תשס""ה)"
		"ולפי ""עמק הנצי""ב"" על הספרי: ירושלים לא ניתנה עיקר לישיבה, אלא להקרבה ולהיות מלון אורחים תדיר. (פ' ראה תשס""ה)"
	@22יד	"<b>""יצאו אנשים בני בליעל מקרבך"" וגו'.</b> הרי הם בני בליעל בעניין שבין אדם למקום, ואילו בפסוק ""השמר לך פן יהיה דבר עם לבבך בליעל"" בקשר לשמיטת כספים (להלן טו, ט) מדובר באיסור שבין אדם לחברו. הרי לך שהביטוי הקשה ""בליעל"" הולם גם את זה וגם את זה. (פ' ראה תשנ""ז, אי שם בים התיכון) הערת הרב פינחס דנינו שי': יש לציין שאלו הפעמיים היחידות בהן מוזכר כינוי זה בכל התורה, וכבר עמדה על זה הגמרא במסכת כתובות (סח ע""א): ""כל המעלים עיניו מן הצדקה כאילו עובד עבודה זרה, כתיב הכא... וכתיב התם...""."
		"<b>רש""י ד""ה בני בליעל. ד""ה אנשים.</b> סדרם של ד""ה הפוך, וראה ""שפתי חכמים"" (אות צ). (פ' ראה תשמ""ח)"
		"<b>רש""י ד""ה ישבי עירם, ולא יושבי עיר אחרת וכו'.</b> כלומר ""עירם"" - שלהם בדווקא. ויש הגיון רב בהחמרה זו - גורלה הקשה של עיר הנדחת, ראוי שיחרץ רק כאשר כל הגורמים, המדיחים והמודחים, ממקור אחד יצאו. (פ' ראה תשנ""ו)"
	@22טו	"<b>רש""י ד""ה ודרשת וחקרת ""ושאלת"" היטב, ...ושאלת אינו מן המניין וכו'. </b>החקירות הן שבע השאלות העיקריות שהעדים נשאלים במהלך חקירתם בבית דין: באיזה 'שבוע' של יובל היה הדבר אשר עליו הם מעידים, באיזו שנה מבין שנות השמיטה, באיזה חודש, בכמה בחודש, באיזה יום בשבת, באיזו שעה ובאיזה מקום. החקירות הללו חמורות בדינן, בכך שאי ידיעת תשובה על אחת מהן מעכבת את קבלת העדות. כל יתר השאלות שהעדים נשאלים קרויות ""בדיקות"", שהן שאלות שאינן עיקריות, ואי ידיעתן אינה מעכבת את העדות, אלא אם כן סותרים העדים זה את זה בתשובתם. המקור לכך שדרושות שבע חקירות הוא מייתור לשון המקרא. בפסוקנו באות שלוש לשונות: 'דרישה', 'חקירה', 'היטב'. אבל מלשון ""ושאלת"" שבפסוקנו אין לומדים על צורך בחקירה רביעית, כי לשון זו אינה נשמעת כחקירה ממש, אלא כשואל שאלה, לכן לומדים ממנה על הצורך בבדיקות, שאינן חמורות כמו החקירות. שתי חקירות נוספות נלמדות מהכתוב להלן (יט, יח) וחקירה אחרונה מהכתוב להלן (יז, ד). (פ' ראה תשס""ד)"
	@22יח	"<b>רש""י ד""ה למען ישוב ה', מוסב על ""הכה תכה"" (פסוק טז). ע""כ.</b> רש""י מבקש להדגיש, כי ""למען ישוב"" וגו' מוסב על עשיית כל דין עיר הנדחת, ולא רק על אי־לקיחת דברים מן החרם, דהיינו מנכסי עיר הנדחת. (פ' ראה תש""ס)"
		"<b>""...ונתן לך רחמים ורחמך"" וגו'.</b> ראה דברי ""אור החיים"" הק' על אתר (ומעין זה בנצי""ב כאן ובבמדבר כה, יב), והם יפים מאוד, וכה דבריו: כוונת מאמר זה כאן, לפי שציוה על עיר הנדחת שיהרגו כל העיר לפי חרב ואפילו בהמתם, מעשה הזה יוליד טבע האכזריות בלב האדם, כמו שספרו לנו הישמעאלים כת הרוצחים במאמר המלך, כי יש להם חשק גדול בשעה שהורגים אדם ונכרתה מהם שורש הרחמים והיו לאכזר. והבחינה עצמה תהיה נשרשת ברוצחי עיר הנדחת, לזה אמר להם הבטחה שיתן להם ה' רחמים. הגם שהטבע יוליד בהם האכזריות, מקור הרחמים ישפיע בהם כח הרחמים מחדש לבטל כח האכזריות שנולד בהם מכח המעשה. ע""כ. (פ' ראה תשל""ו)"
	@22יט	"<b>""לעשות הישר"".</b> שלא כמו למעלה (ו, יח; יב, כח), אין רש""י מעיר כאן מאומה, וזה כשלעצמו תמוה. וראה מה שכתבתי שם. (פ' ראה תשמ""ח)"
@11יד	@22א	"<b>רש""י ד""ה לא תתגדדו, ...ואתם ראויין להיות נאים ולא גדודים ומקורחים. ע""כ.</b> לא ידעתי למה התכוון רש""י באמרו ""ואתם ראויין להיות נאים"". האם יש דין מיוחד בזה? האם גם בזה ירא שמים צריך להחמיר על עצמו? (פ' ראה תש""ן, תשנ""א) וראה ""באר בשדה"". לדבריו, אין הכוונה ""נאים"" כמשמעו הפשוט, שהרי שקר החן והבל היופי ואין בזה שום מעלה ויתרון, אלא הכוונה לפי שאתם בניו של מקום ראוי לכם להיות נבדלים מגויי הארץ ולא להיות כמותם."
		"ומעניין שאין רש""י מביא כאן את דברי הגמרא (יבמות יג ע""ב) ""לא תעשו אגודות אגודות"", אף על פי שהם אקטואליים - גם בזמנו - לא פחות מדברי הספרי שהוא מביא. (פ' ראה תשמ""ח) הערת ר' חזקי פוקס שי': הגמרא ביבמות (יג ע""ב) לומדת דין זה של ""לא תעשו אגודות אגודות"" מזה שלא כתוב ""לא תגודדו"", אלא ""לא תתגודדו"". כלומר מדובר בדרשה של התי""ו המיותרת ולא בפשוטו של מקרא. וכיוון שאין דרכו של רש""י ללמד את כל ההלכות הנלמדות מן הפסוקים, אלא רק מה שנדרש להבנת פשוטו של מקרא, לכן מדבר באיסור גדידה בלבד."
	@22ג	"<b>רש""י ד""ה כל תועבה, ...בשל בשר בחלב, הרי דבר שתִעבתי לך, הזהיר כאן על אכילתו. ע""כ.</b> הוה אומר שיש כאן לאו נוסף על אכילת בשר בחלב? וראה להלן (פסוק כא). (פ' ראה תשנ""ו) וראה ""דברי דוד"" שאם לא פסוק זה היינו אומרים שאין איסור אכילה אלא לבשר וחלב שנתבשל באיסור, אבל אם נתבשל על־ידי גוי וכדו' מותר לאכלו."
		"העדר השיטה שבפרשה זו מפתיע - לגבי דגים יש רק כלל; לגבי עופות הכתוב מונה את הטמאים שהם המיעוט, כדברי רש""י שם; ואילו לגבי בהמה וחיה יש גם כלל וגם מנייה, הן של המותר (המיעוט) הן של האסור (הרוב). דיברתי על כך עם ידידי ר' יצחק הדס שי' ואמר לי שגם הוא נתעורר עתה לשאלה זו בפעם הראשונה. (פ' ראה תשנ""ג) לגבי הבהמה והחיה כתב החזקוני (בפסוק ו) שלמרות הפירוט הוצרך הכתוב לתת בהם סימנים לבני אדם שאינם בקיאים בשמותיהם, או יש שהשמות מתחלפים. והרב זלמן סורוצקין ב""אזנים לתורה"" (לפסוק ד) כתב אודות מניית הבהמה והחיה הטהורה: ב""תורת כהנים"" לא מנה את עשר בהמות וחיות הטהורות וסמך על הסימנים, מפרסת פרסה ומעלת גרה, וגם כאן נאמרו סימנים אלה. ולמה איפוא פרט כאן את כל עשרת המינים בשמותיהם? קושיה זו מפורשת ב""חתם סופר"" (יו""ד סימן עד), ומצאתי תירוץ על זה במהר""ם שיף (חולין סג) שבעיקר בא הכתוב ללמד שצריך לשנות לתלמידים דרך קצרה ורק על־ידי זה שמנה בבהמות את הטהורות ובעופות את הטמאים, אפשר להתעורר על לימוד זה, מה שאין כן אם לא היה מונה כלל את הבהמות, רק את העופות הטמאים, לא היינו יודעין זה. ע""כ. ואודות מניית הבהמה והחיה הטמאה כתב (בפסוק ז) שהפירוט בא כדי שהמהלך במדבר ומצא בהמה או חיה שפרסותיה חתוכות ורואה שהיא מעלת גרה, אם מכיר בה שאינה גמל, ארנבת או שפן, או שמצא בהמה או חיה ואין בידו לבדוק אם היא מעלה גרה, אבל הוא רואה שהיא מפריסה פרסה ושוסעת שסע, מותר לו בעל חיים זה באכילה."
		"לגבי הדגים כתב (בפסוק ט): בספר ""פענח רזא"" הקשה: למה לא מנה הכתוב את הדגים האסורים או המותרים ורק נתן בהם סימנים? ותירץ, שה' לא הביא את הדגים לאדם הראשון לתת להם שמות. ובאמת נסתפקו בזה בתוספות (ד""ה כל שיש לו, חולין סו ע""ב) אם קרא אדם הראשון שמות לדגים או לא. עיין שם. בכל אופן אם היה הכתוב רוצה למצוא דרך איך לאכול דג בלא קשקשת למי שאינו בקי אם עתיד הדג לגדל קשקשת אחר זמן או שמשירן בשעה שעולה מן המים - שאז הדג טהור - על סמך שיכיר את כל הדגים הטמאים ויידע שהדג הזה אינו מהם, היה הכתוב צריך לקרוא בשם ולמנות את כל השבע מאות דגים טמאים (שם סג ע""ב ועיין שם בתוספות ד""ה עופות), ואין זו ""דרך קצרה"" וקלה, ובפרט בשביל דבר שלא שכיח."
		"ובדברי הסיכום שב""דעת מקרא"" (עמ' רטו) מבואר: לא קראה התורה בשמות מיני הדגים, לא של הטהורים ולא של הטמאים. אפשר שרבים הם, אלה ואלה; ואפשר שלא היו ידועים להולכי מדבר, ולא ראום בעיניהם. ע""כ. ובאשר לעופות. הסיבה שהכתוב אינו נותן בהם סימנים כלל מבוארת בספר ""תורת המנחה"" לרבי יעקב סקילי, תלמיד הרשב""א (ח""ב עמ' 405 במהדורת ר' ברוך חפץ), וזו לשונו: וזה שלא פירש הכתוב סימני העוף כמו שפירש סימני שאר בעלי חיים, מפני שיש בעופות שהם מותרין בסימן אחד ויש שאינם מותרין אפילו בשני סימנים. ולפיכך פרט הכתוב אלו, שאף על פי שיש להם סימני טהרה - אסורים, והשאר - טהורים, ואף על פי שאין להם כי אם סימן אחד. ע""כ."
		"ועוד: בעלי חיים רבים מוזכרים כאן עם המלית ""את"", ואחרים - בלעדיה. ולא עלה בידי למצוא כאן כל שיטה שהיא. ולכאורה זה קשה שבעתיים למי שדורש את כל האתין שבתורה (רבי שמעון העמסוני במסכת פסחים כב ע""ב). (פ' ראה תשס""ה) הערת הגר""א נבנצל שליט""א: עיין בכורות (ו ע""ב)."
	@22ו	"<b>רש""י ד""ה מפרסת, סדוקה - כתרגומו. ע""כ. </b>קשה לי: אם כן הוא, לשם מה אומר הכתוב בהמשך ""ושוסעת שסע"", פרש""י - חלוקה בשתי צפרנים וכו', והרי לכאורה אפשר להבין ""מפרסת פרסה"" - זו שיש לה פרסה, ""ושסעת שסע שתי פרסות"" - והפרסה מחולקת לשתיים, וגם בדרך זו אדע שהשסע חייב להיות חלוק ולא רק סדוק. ואם נפרש כך, לא יהא צורך לראות ב""שסועה"" שבפסוק הבא בריה בפני עצמה. (פ' ראה תשס""א) וראה רא""ם. לדבריו, אין לפרש ש""מפרסת"" הוא שם פועל הנגזר מלשון 'פרסה', וכלומר שיש לה פרסה להפריס (לדרוך) על הארץ, שהרי בפסוק הבא נאמר על הגמל, הארנבת והשפן ""ופרסה לא הפריסו"", ואין לומר שאין להם פרסה כלל, אלא שיש להם פרסה ואינה סדוקה."
	@22ז	"<b>רש""י ד""ה השסועה, בריה היא שיש לה שני גבין ושני שדראות (חולין ס ע""ב) וכו'. </b>כלומר בריה זו אסורה באכילה, אף על פי שיש לה שני סימני הטהרה, ומחלוקת בדבר בגמרא (נידה כד ע""א) - רב סובר שאין מין בריה כזו בעולם, ולא אמרה תורה אלא כאשר תמצא בריה כזו במעי בהמה טהורה, שלא תותר בשחיטת אמה. ושמואל סובר שיש מין בריה כזו ואסרתה תורה. ותמוה בעיני שרש""י תופש כאן כדעת שמואל באשר לעצם קיומה של בהמה כזאת, אף כי הלכה כרב באיסורא. (פ' ראה תשמ""ח)"
		"ולכאורה עוד יותר קשה: מה דחקו את רש""י שלא להבין בפשטות ""השסועה"" כתואר ל""הפרסה"". ושמא גם זה תוצאה מנטייתו למופלא? (פ' ראה תשנ""ג) וראה ""גור אריה"". לדבריו, שינה רש""י מהמשמעות הפשוטה מפני שבפסוק הקודם הבהמה חלוקת הפרסה נקראת ""שוסעת שסע"", וכן בפרשת שמיני (ויקרא יא, ג) היא נקראת כך. בפעם היחידה במקרא מופיע כאן השם ""שסועה"". מכאן ש""שסועה"" אינו תיאור הפרסה אלא בריה הוא."
		"ויתרה מזה יש לשאול: כלום ראו חז""ל או מי מהם בעל חיים שכזה? ואפילו אם כן, למה יקרא ""שסועה""? וראה רמב""ם (הלכות מאכלות אסורות א, ו) האוסר בריה שכזו גם כשהיא נולדת מבהמה טהורה או נמצאה במעיה, וכמובן פוסק בזה כרב. (פ' ראה תשנ""ט) וראה ""תורה תמימה"" על אתר (אות כ) ששאל מן הצד האחר: ויפלא מאוד מניין לו לרב להחליט החלט גמור וקיים דבְּרִיה כזו אינה במציאות כלל ואי אפשר לה לחיות... והלא כלל גדול קיימא לן ""לא ראינו אינה ראיה""... נשגב ממני הדבר לא אוכל לו, מה ראה רב לזה ומה הכריח אותו לזה, ואם על פי חכמת הטבע והרפואה היה דן כן, הלא בר פלוגתיה שמואל היה נודע לטבעי ורופא מצויין, כנודע, והוא סבירא ליה מפורש דנמצא וחיה בריה כזו... וראה זה דבר פלא מה שכתב בעל ""המשביר"" (רבי משה בירדוגו), כי במדינת ברזיליא נמצאת חיה שיש לה על גביו כעין בקע רחב ועמוק, ועל־ידי זה נראה כאילו נפרדו גבה ושדרתה. עיין שם. ומעין זה אצל בעל ""הכתב והקבלה"" ומלבי""ם על אתר."
		"<b>שם. ...אמרו רבותינו (חולין סג ע""ב), למה נשנו? בבהמות מפני השסועה, ובעופות - מפני הראה; שלא נאמרו ב""תורת כהנים"" וכו'.</b> כלומר הכתוב חזר ופירט בספר דברים את החיות שאינן כשרות בגלל השסועה שכתובה כאן ואינה בספר ויקרא, ובעופות מפני הראה שנתוספה כאן. והדברים מאוד קשים, לא רק משום הנדירות של אלה שנתוספו כאן (וראה ""תורה תמימה"" על אתר אות יט), וראה רש""י להלן (פסוק יג ד""ה והראה ואת האיה וגו') ""היא ראה היא איה היא דיה"", ואם כך בוודאי קשה לקבל שבשביל זה נשנתה פרשה ארוכה פעם נוספת. ולפחות פרשת העופות, אם יש כאן שלושה שמות למין עוף אחד, מאי נפקא מינה אם נאמר כאן או שם. וראה מה שכתבתי להלן (פסוק יג). (פ' ראה תש""ן)"
		"וכמובן גם אפשר לשאול בדרך אחרת - אם אמנם שתי הפרשיות (בהמה ועוף) נשנו פעמיים כדי לרבות את השסועה ואת הראה, למה הכתוב האוהב לקצר בלשונו לא הזכיר את הללו בפרשתם הראשונה. דבר זה קשה גם כאן וגם בכל יתר המקומות שבהם משיבים כך על השאלה, למה נשנתה הפרשה פעמיים. (פ' ראה תשס""ד) הערת הרב איתן שנדורפי שי': השאלה הכללית אודות הפרשיות החוזרות ונשנות בפסוקי התורה נידונה באריכות במאמריו של הרב ליב מינצברג בספר ""תורה ודעת"" ח""ב. עיין שם."
	@22ח	"<b>רש""י ד""ה ובנבלתם לא תגעו, רבותינו פירשו - ברגל, שאדם חייב לטהר את עצמו ברגל. יכול יהיו מוזהרים בכל השנה וכו'.</b> כלומר ודאי לא הזהיר כאן הכתוב מפני הטומאה בכל ימות השנה, שהרי לא הוזהרו אלא הכהנים על טומאה חמורה, היא טומאת המת, קל וחומר שכשמדובר בטומאה קלה כטומאת נבלה, לא הוזהרו עליה ישראל. (פ' ראה תשס""ו)"
		"<b>""ואת החזיר... מבשרם... ובנבלתם"" וגו'.</b> קשה לי לשון הרבים: ""מבשרם... ובנבלתם"", והרי זה מוסב על ""ואת החזיר"", לשון יחיד. ואולי הכוונה - מבשרם, של כל האמורים בפסוקים ז-ח, לא תאכלו ובנבלתם לא תגעו. (פ' ראה תשס""ז)"
	@22ט	"<b>""...כל אשר לו סנפיר וקשקשת תאכלו. וכל אשר אין לו סנפיר וקשקשת לא תאכלו"" וגו'.</b> במשנה היה ניסוח כזה בהכרח מביא לקושיה על סתירה בין רישא לסיפא, שהרי דברים סותרים משתמעים מהם באשר למקרה של סימן אחד בלבד. ולא זכור לי שבאיזה מקום תשיב הגמרא על קושיה כזאת. וצריך לבדוק, שמא אכן אין לשאול כך. (פ' ראה תשמ""ח) הערת הרב איתן שנדורפי שי': אכן נראה שישנה חלוקה בין לשון התורה, בה ישנן חזרות שתפקידן להדגיש את הדבר (ראה רמב""ן בהקדמתו לספר דברים ורמב""ם בספר המצוות, השורש השמיני), לבין המשניות, שנכתבו בלא הדגשות."
	@22יא	"שמתי לב שאונקלוס מתרגם בפרשת העופות הטמאים רק ""את"" באל""ף צרויה ולא אלה שבאל""ף סגולה. היום שאלתי את ר' רפאל בנימין פוזן שי', שאמר לי כי כבר העיר על זה ר' דב רפל ז""ל והוא יגיד לי מראה מקום. (פ' שופטים תשס""ו) הערת ר' רפאל בנימין פוזן שי': אין ראיה מניקוד דפוסים מצויים. ולעצם העניין השמטת ""אתין"" בפסוקים אחדים, המתועדת בכל כתבי היד, גרמה מבוכה לפרשניו. השווה: ""את הגמל... ואת השפן... ואת הארנבת... ואת החזיר"" (פסוקים ד-ז) ""ית גמלא... וית טבזא... וית ארנבא... וית חזירא"". לעומת פסוקנו ""את הנשר ואת הפרס ואת העזניה"" - ""נשרא וער ועזיא"", בלא ה""אתין"". ומסתבר כי שיקולים של יופי הלשון מכתיבים השמטת ""אתין"" הבאים בתדירות גבוהה. בספרי ""העקיבות התרגומית בתרגום אונקלוס"" (ירושלים תשס""ד, עמ' 150-157) הוכחתי בדוגמאות מרובות שהמתרגם מתחשב לעתים בשיקולים סגנוניים, ספרותיים ואסתטיים. (מתוך ספר ""פרשגן"" - ביאור חדש לתרגום אונקלוס - בכתיבה)"
		"<b>""כל צפור טהֹרה תאכלו - כל עוף טהור תאכלו"".</b> לא ידעתי מה בין צפור ולבין עוף אלא אם כן נקבל דברי ראב""ע לפסוק כ - ""כארבה"", כלומר עוף הוא כל מה שמתעופף שאיננו צפור. (פ' ראה תשס""ה)"
	@22יג	"<b>רש""י ד""ה והראה ואת האיה, ...ולמה הזהיר הכתוב בכל שמותיה? שלא ליתן פתחון פה וכו'.</b> לכאורה זה שלא כדברי רש""י למעלה (ז ד""ה השסועה). (פ' ראה תשנ""ה) וראה ""משכיל לדוד"". לדבריו, כוונת דברי רש""י למעלה היא, ששני דברים התחדשו בספר דברים לעומת האמור בספר ויקרא: (א) איסור אכילת השסועה. (ב) העוף הטמא הנקרא ""דאה"" נקרא גם בשם ""ראה""."
	@22יז	"<b>רש""י ד""ה שלך, השולה דגים מן הים. ע""כ. </b>הוא כתרגום אונקלוס, בלא להזכירו. ואילו ד""ה דוכיפת, הוא תרנגול הבר... וכרבולתו כפולה. ע""כ, שלא כתרגום אונקלוס, ושוב - בלא להזכירו. ודומה שרש""י מפרש דוכיפת מלשון דו=שנים, כיפת=כיפה. (פ' ראה תשמ""ט)"
	@22יח	"<b>""...והעטלף"".</b> אם אמנם עטלף הוא מה שאנחנו קוראים היום בשם זה (fleder luous), כי אז קשה למה הוא נמנה במפורש עם הציפורים, ואינו כלול ב""וכל שרץ העוף"" שבפסוק יט. (פ' ראה תשס""ד) כיוון ששרץ העוף הוא דווקא זה ההולך על ארבע (ומעלה), כמפורש בפרשת קדשים (ויקרא יא, כ) אין למנות את העטלף עם שרץ העוף, עם זאת לפי שאינו עוף אלא דומה לעוף, הוא נזכר בפרשה אחרון (ראה ""דעת מקרא"" על אתר)."
	@22יט	"<b>רש""י ד""ה שרץ העוף, ...וצרעים וכו'.</b> נראה שהכוונה לצרעות. (פ' ראה תשס""ד)"
	@22כא	"<b>רש""י ד""ה כי עם קדוש אתה, ...דברים המותרים ואחרים נוהגים בהם איסור, אל תתירם בפניהם (פסחים נ ע""ב). ע""כ.</b> חשובה הערת בעל ""צדה לדרך"" כאן, זו לשונו: והיינו רק כשיודעים שהוא דבר המותר ונהגו להחמיר על עצמם, אבל לא במנהג טעות כשחושבים שאסור מן הדין. (פ' ראה תשנ""ה) ובשו""ת מהר""ם אלשקר (סימן מב) הביא דברי הרמב""ם בתשובה שכתב: שכל דבר שטעו באיסור והוא מותר מעיקרו, שאסור לו לאדם להניחם בטעותם לפי שנמצא מוסיפין על התורה ופירושה, ומצוה לכופן ולהוציא מלבם שאין זה הדבר אסור מעיקרו."
		"<b>רש""י ד""ה לא תבשל גדי, שלוש פעמים, פרט לחיה ולעופות ולבהמה טמאה. ע""כ.</b> כך בספרי וכך דברי רבי עקיבא במשנה (חולין קיג ע""א). וזהו דין דאורייתא, ומדרבנן אסורה לא רק תערובת עוף אלא גם תערובת בשר חיה עם חלב, וראה רמב""ם (הלכות מאכלות אסורות ט, ד). (פ' ראה תשמ""ט)"
		"וראה רש""י למעלה (ג, ד""ה כל תועבה) ומה שכתבתי שם. (פ' עקב תשס""א)"
		"<b>רש""י ד""ה לא תבשל גדי וגו' עשר תעשר, מה ענין זה אצל זה - אמר להם הקב""ה לישראל, לא תגרמו לי לבשל גדיים של תבואה עד שהן במעי אמותיהן וכו'.</b> כלומר הכתוב רומז לעונשו של מי שמבטל מצוות מעשר, שעתידה תבואתו להתקלקל במכת שדפון המזכירה בישול גדי בחלב אמו. וזה על דרך המשל, שהתבואה לוקה בהבשלה מוקדמת, כשהגרעינים הרכים כ'גדיים' עדיין זקוקים ל'אמותיהן' השבולים. ולעצם עניין דרישתו סמוכין - לא תבשל גדי... עשר תעשר, ראה ""שפתי חכמים"" (אות ט) שכתב: ואף על גב שרש""י אינו דורש סמוכים אלא אותן שנכתבו שלא במקומן, יש לומר דבמשנה תורה דורש סמוכים, כמו שפירש רש""י לקמן בפרשת כי תצא (כא, יא), בפסוק ""ולקחת לך לאשה"" וגו'. ע""כ. ובאשר לנוסחה שבה משתמש כאן רש""י (""מה עניין זה אצל זה""), הרי זה עניין בפני עצמו, שכן לעתים קרובות בא לשון: ""למה נסמכה"" וכדו', כלומר לשון 'סמך' מפורש, לעתים כמו כאן ולעתים מבוטאת רק עובדת הסמיכות, בלא נוסחה. ונהייתי קצת יותר רגיש לנושא בעקבות מאמרו של ר' יצחק גוטליב שי' ""'למה נסמכה' בפירוש רש""י"" בספר הזכרון לנחמה ליבוביץ זצ""ל (פרקי נחמה עמ' 149) שאני עורך בימים אלה. ובאשר לתוכן דרשת הסמיכות, השווה מעין זה למעלה (שמות כג, יט; ושם לד, כו). (פ' ראה תשנ""ט)"
		"<b>בעל הטורים ד""ה לא תבשל, בגימטריא: איסור אכילה ובישול והנאה. ע""כ.</b> והוא על פי דברי הגמרא (חולין קטו ע""ב): ג' פעמים וכו'. אלא ש""לא תבשל"" בגימטריא 763, ואילו ""איסור אכילה"" וכו' - 764. (פ' ראה תשנ""ט) ראיה לכך שאין להקפיד אם חסר אחד במנין בגימטריה מובאת בספר בראשית (לט, י). עיין שם."
		"<b>רש""י ד""ה שנה שנה, מכאן שאין מעשרין מן החדש על הישן. ע""כ.</b> והוא מן הספרי (קה). וקצת קשה לי, שהרי לכאורה גם אסור לעשר מן הישן על החדש, והוא אף חמור יותר, ולמה אינו אומר אפוא בפשטות: מתבואת שנה אחת על חברתה, ויהא בזה איסור לשני המקרים? (פ' ראה תשנ""ה)"
		"וראה ""שפתי חכמים"" (אות ל): וכל שכן איפכא, אלא רבותא קמ""ל, דאפילו מן החדש על הישן... אסור. ע""כ. ואתי שפיר. (פ' ראה תשנ""ו)"
	@22כה	"<b>""...וצרתָ הכסף"" וגו'.</b> כיום המְשקים מרוכזים הרבה יותר. מי שיצטרך להביא מעשר שני לבית המקדש שיבנה במהרה בימינו אמן, יצטרך לסחוב עמו מטבעות־כסף במשקל נכבד, שהרי אין לחלל על שטרות כסף או על צ'ק (ראה חזו""א דמאי סימן ג סקי""ב ד""ה ונראה). (פ' ראה תשנ""ח) הערת יאיר שי': יתכן שיקימו ""קרן מעשרות"". בעלי הפירות יחללו את המעשר על המטבעות שנמצאות בקרן, ומשיגיעו לירושלים יוכלו לשלם בשטרות או בצ'ק לבעלי הקרן ולקבל את המטבעות שבקרן."
	@22כו	"<b>""...וביין ובשכר"" וגו'.</b> התרגומים מתרגמים: ובחמר חדת ועתיק, וזה תמוה. וראה לעומת זאת ראב""ע על אתר המפרש ""שכר - העשוי מדבש ומתמרים, מחטה ושעורים"". (פ' ראה תשנ""א)"
		"<b>רש""י ד""ה ובכל אשר תשאלך נפשך, ...מה הפרט מפורש - ולד ולדות הארץ וראוי למאכל אדם וכו'.</b> והוא על פי בבא קמא (סג ע""א), ושם הלשון פשוט וברור יותר - ""פרי מפרי וגידולי קרקע"", ואיני יודע, מה ראה רש""י לשנות. אמנם גם שם (ד""ה פרי מפרי) הוא מפרש - ולד מולד וגפן מחרצן וכו', אך גם זה עדיין מובן יותר מלשונו כאן. וראוי לבדוק בדפו""ר. (פ' שופטים תשמ""ח, גני טל)"
		"סוף סוף בדקתי, ובדפו""ר אין המילה ולד. (פ' ראה תשס""ה)"
	@22כז	"<b>רש""י ד""ה והלוי וגו' לא תעזבנו.</b> ראה מה שכתבתי למעלה (יב, יט). ומכל מקום תמוה בעיני שבעל ספר החינוך נדרש ללאו זה רק פעם אחת, ודווקא בקשר לפסוק דלעיל ולא בקשר לפסוקנו הבא בלשון לאו מפורש, ולא בלשון השמר, ראה מצוה תסג במהדורת הרב שעוועל. ודומה שאכן אין הוא דן בלאו החוזר פעם נוספת, אך צריך לבדוק, אם אמנם כן הוא. (פ' ראה תשנ""ח)"
		"לפי רש""י אכן אין כאן משום לאו נוסף על זה שלמעלה, אלא יש כאן איסור למנוע ממנו, דהיינו שלא ליתן לו מעשר ראשון. כך מבאר בעל ""באר בשדה"". ולפי ראב""ע הוצרך הכתוב כאן להזהיר על כך, כדי שלא נטעה לומר שבשנה שנוהג בה מעשר שני, אין צריך ליתן בה מעשר ראשון. (פ' ראה תשנ""ט)"
	@22כט	"<b>רש""י ד""ה ואכלו ושבעו... ואתה הולך לירושלים במעשר של שנה ראשונה ושניה וכו'.</b> לכאורה שייך סיפא זה לפסוק כז ולא לכאן, וצריך עיון. (פ' ראה תשנ""ו) וראה ""גור אריה"". לדבריו, מסיים רש""י ואומר, שהכתוב לא פירש כאן את כל מצוות ביעור המעשרות כי את המעשר השני של שתי השנים הקודמות צריך ליטול ולהעלות קודם זמן הביעור לירושלים לאוכלם שם, וכן חייב להתוודות וידוי מעשרות, אלא שהכתוב סמך על מה שיפרש לך במקום אחר."
@11טו	@22א	"<b>""מקץ שבע שנים"" וגו'.</b> שמיטה זו - שמיטת כספים - היא בסוף מחזור ז' שנים, ועל כן צריך לומר כאן ""<b>מקץ</b> שבע שנים"", כי אין שמיטה משמטת אלא בסופה, ובמשך השנה השביעית אין לשמיטת הכספים כל משמעות. ולדעת הרמב""ן, הכתוב כאן מזהיר בכלל על שמיטת קרקעות ומדייק מלשון ""תעשה שמיטה"", הדומה ל""לעשות את יום השבת"" (למעלה ה, יד), מה שם הכוונה לשביתה ממלאכה, אף כאן מזהיר לשבות מעבודת הקרקע. עיין שם. (פ' ראה תשס""ד)"
	@22ב	"<b>רש""י ד""ה שמוט כל בעל משה ידו, שמוט את ידו של כל בעל משה. ע""כ.</b> לפי פירושו ניתן היה להבין שזוהי מצוות בית־דין שעליו להבטיח שכל בעל משה ישמט ידו, אך דומה שכוונתו לומר כי אלו הם דבריה של השמיטה (""וזה דבר השמיטה""), שהיא עומדת כביכול ומצווה את המלוה: ""שמוט את ידך מן החוב ואל תעבדהו עוד!"". (פ' ראה תשמ""ח)"
		"<b>""...לא יִגֹשׂ"" וגו'.</b> מתוך ההקשר נראה לי שאיסור זה מיוחד לשביעית הוא, אבל ראוי לבדוק אם אמנם כן הוא. (פ' ראה תשנ""ג) וראה ""מנחת חינוך"" (מצוה תעו) שכתב: והלאו הזה הוא בשמיטה אבל הלאו התמידי הוא בפרשת משפטים ""לא תהיה לו כנֹשה"" (שמות כב, כד)."
	@22ה	"<b>רש""י ד""ה שמע תשמע, שמע קמעא, משמיעין אותו הרבה. ע""כ.</b> כלומר שמיעה אחת גוררת שמיעות הרבה, שאם אדם למד תורה אפילו מעט, הרי הוא זוכה שמשמיעין אותו הרבה תורה. (פ' ראה תשס""א)"
	@22ו	"<b>רש""י ד""ה והעבטת. ד""ה והעבטת גוים.</b> משום מה נוצר אצלי הרושם שרש""י נוהג לברר תחילה את משמע ההקשר כולו ורק אחר כך את משמעה של המילה הבודדת (ראה למשל להלן כג, יד), ולא אחת תמהתי על דרך זו. והנה כאן הולך בדרך הפוכה, וכדאי לבדוק באורח שיטתי. (פ' ראה תשמ""ח)"
		"<b>רשב""ם ד""ה אם שמע תשמע, ...והעבטת, תקח משכונם בעל כורחם על הלוואותיך. ע""כ.</b> זהו אחד המקומות הלא־מעטים שבהם ניכרת ""אהבתו"" של רשב""ם לגויים. (פ' ראה תשנ""ו) ור' מאיר יצחק לוקשין במהדורת ""חורב"" (הערה לב) כתב: רש""י בצורה עקבית מפרש שגם בפסוקנו המובן של ""והעבטת"" הוא שאתה תלווה כסף לגויים רבים. רשב""ם לעומתו מפרש בפסוקנו את הפועל עב""ט בהפעיל במשמעות ""תקח משכונם"" - כלומר את העבוט שלהם - בעל כרחם. יש להניח שהוא הגיע לפירוש זה כיון שלא ראה ברכה גדולה בהבטחה שעם ישראל יוכל להלוות כסף לגויים רבים. ע""כ."
	@22ז	"<b>רש""י ד""ה כי יהיה בך אביון, התאב תאב קודם. ד""ה מאחד אחיך, אחיך מאביך קודם לאחיך מאמך. ד""ה שעריך, עניי עירך קודמים לעניי עיר אחרת. ע""כ.</b> כמובן ייתכן ששלוש קטגוריות העדיפות הללו יתקיימו בכמה אנשים, ואז צריך לומר, מן הסתם, שטובת ההנאה היא של הנותן, כלומר הוא מחליט למי לתת ולמי לא לתת. (פ' ראה תשמ""ט)"
		"על כל פנים צריך לחזור ולעיין בהלכות צדקה, הן ברמב""ם הן בשו""ע יו""ד. (פ' ראה תשנ""א) וראה רמ""א ב""שולחן ערוך"" (יורה דעה הלכות צדקה רנא, ג) שכתב: פרנסת עצמו קודמת לכל אדם, ואינו חייב לתת צדקה עד שיהיה לו פרנסתו ואחר כך יקדים פרנסת אביו ואמו, אם הם עניים, והם קודמים לפרנסת בניו. ואחר כך בניו, (ואחיו מן האב קודם לאחיו מן האם - ש""ך שם) והם קודמים לאחיו, והם קודמין לשאר קרובים, והקרובים קודמים לשכניו, ושכניו לאנשי עירו, ואנשי עירו לעיר אחרת. והוא הדין אם היו שבוים וצריך לפדותן. ע""כ."
	@22ח	"<b>רש""י ד""ה די מחסורו, ואי אתה מצווה להעשירו. ד""ה אשר יחסר לו, אפילו סוס לרכוב עליו וכו'.</b> הדיבור הראשון מוסב על אביון ממש והשני - על עשיר שירד מנכסיו. (פ' ראה תשס""ג, לוזַן, שווייץ)"
		"<b>רש""י ד""ה לו, זו אשה, וכן הוא אומר ""אעשה לו עזר כנגדו"" (בראשית ב, יח). ע""כ.</b> (ספרי קטז). כלומר הדאגה לאביון מגיעה עד כדי השגת אשה לו, דהיינו תשלום מוהר, או שמא הכוונה לטורח מציאת שידוך נאות? (פ' ראה תשמ""ט)"
		"ומכל מקום קשה: (א) מהי הראיה של רש""י (ספרי), והרי ""לו"" שבספר בראשית מוסב על אדם ולא על אשה; (ב) לא ברור - בשל הקיצור - אם ""אשה"" שבכאן היא נושא או מושא. (פ' ראה תשנ""ה) באשר לשאלה (א) ראה ""באר יצחק"", שהיה לומר ""אשר יחסר"", ומתוספת מילת ""לו"" דרשו חז""ל שבא לרמוז להשיאו אשה."
	@22י	"<b>רש""י ד""ה לו, בינו ובינך. ע""כ. </b>כל צדקה צריכה להינתן בסתר, ככל האפשר, וכפי שנאמר בשמונה דרגות הצדקה הידועות (ראה רמב""ם הלכות מתנות עניים י, ז-יד), אלא שכאן הסמיך דרגה זו לכתוב, וצריך לבדוק, אם גם היתר כך. (פ' ראה תשנ""ו)"
	@22יא	"<b>""כי לא יחדל אביון"" וגו'.</b> לשון ""כי"" קשה, ולא ראיתי מי שיפרשו כראוי. ולכאורה פירושו - מכיוון ש... על כן, וכך משמע מאונקלוס. (פ' ראה תשנ""א)"
	@22יב	"<b>""כי ימָּכר לך אחיך העברי או העבריה"" וגו'.</b> אין עבריה נמכרת אלא על־ידי אביה. ועיין תוספות (קידושין טו ע""א ד""ה איזהו). (תש""ד)"
	@22יד	"<b>""...אשר ברכך... תתן לו"". </b>לפי טעמי המקרא צריך להעניק לו כל ברכת ה', שהרי המ""מים הן לפני האתנחתא, ואלמלא הסיפא ""תתן לו"" ניחא. אלא שסיפא זה נראה מיותר, אם אמנם רוצים להבין כנ""ל. (פ' ראה תשנ""ו)"
	@22טז	"<b>""והיה כי יאמר אליך לא אצא מעמך... ולקחת את המרצע... ואף לאמתך תעשה כן"". </b>יש כאן מבנה נדיר - פסוקינו הם מאמר מוסגר, אבל הסיפא (""ואף לאמתך תעשה כן"") חוזר אל הצו ""העניק תעניק"" שבפסוק יד. ואכן העיר מעין זה ר' אהרן מירסקי ב""דעת מקרא"". (פ' ראה תשס""א)"
	@22יח	"<b>רש""י ד""ה כי משנה שכר שכיר, ...ומהו עבודתו? בלילה וכו'.</b> אם אמנם זהו הנימוק להענקה וכפי שמשתמע מלשון ""כי"", כי אז היה צריך האדון להיות פטור מהענקה לאמה העבריה וגם לעבד רווק, שהרי אלה לא ""עבדו משנה שכר שכיר"" כאמור בדרשה. (פ' ראה תשס""ד)"
@11טז	@22א	"פרשת המועדות. תמהתי שאין הכתוב מזכיר את ראש השנה ויום הכפורים. וכבר עמדו על זה רמב""ן (לפסוק ח), שכתב: לא הזכיר כאן יום הזכרון ולא יום הכפורים, והטעם כאשר פירשתי, כי לא בא עתה רק להזכיר הראיה והשמחה שחייבין כל ישראל ללכת בשלושת הרגלים האלה אל המקום הנבחר ולחוג שם איש כמתנת ידו, לשמוח לפניו ולהודות לו על הטובות אשר גמלנו וכו'. ורש""ר הירש (בראשית הפרשיה) כתב: חסרים כאן כל אותם המועדים שהתקיימו על פי מהותם כבר בתקופת המסע במדבר: שבת, ראש השנה, יום הכיפורים ושמיני עצרת, ובקובץ תמציתי זה שנכתב לצורך באי הארץ חזרו ונזכרו רק פסח, שבועות וסוכות. נזכרו שבועות וסוכות, שהרי משמעותם המלאה עתידה להתקיים רק בארץ; ונזכר פסח כדי להבליט במיוחד את החובה לקיים אותו בעיר ה', במקום המרכז הלאומי, וחובה זו נזכרה גם ביחס לשבועות וסוכות. ע""כ. (פ' ראה תשס""ז)"
	@22ב	"<b>רש""י ד""ה וזבחת פסח לה' אלהיך צאן. ד""ה ובקר</b>. לפי רש""י אין לפרש את הפסוק ככתבו ""וזבחת פסח... צאן ובקר"", כי הפסח אינו בא אלא מן הצאן ולא מן הבקר, והפסוק מתחלק לשני עניינים - ""וזבחת... צאן"", זהו לקרבן פסח, ""ובקר"", זה קרבן חגיגה. דברי רש""י הם דברי הגמרא והספרי, ומאלף הדבר, כיצד אונקלוס מתרגם־מפרש באותה הדרך, אלא שמשום מה אין רש""י מזכירו. (פ' ראה תשנ""ד)"
		"<b>רש""י ד""ה ובקר, ...שאם נמנו על הפסח חבורה מרובה, מביאים עמו חגיגה וכו'.</b> כלומר קרבן החגיגה אינו חובה. והנה להלן (פסוק טז) עניין החגיגה הוא מצוה, ראה רש""י שם ד""ה ולא יראה את פני ה' ריקם, אלא הבא עולות ראיה ושלמי חגיגה. וצריך עיון. (פ' ראה תשנ""ו) הערת הרב איתן שנדורפי שי': אכן חגיגת ארבעה עשר שבאה עם הפסח אינה חובה, ואילו חגיגת חמישה עשר היא חובה. עיין רמב""ם בהלכות קרבן פסח (י, יב) ובהלכות חגיגה (ב, ח)."
	@22ג	"<b>רש""י ד""ה כי בחפזון יצאת, ולא הספיק בצקך להחמיץ וכו'.</b> קשה לי: והרי היה להם כל הלילה להחמיץ הבצק שכן רק למחרת יצאו, לאור היום, וכדברי רש""י לפסוק א. והאמת שכל העניין הזה אף פעם לא היה מחוור לי די הצורך. (פ' ראה תשנ""ו)"
		"ויותר מזה קשה הוא, שהרי נצטוו לאכול את הפסח על מצות, כלומר אין המצות תוצאה של חפזון כי אם של ציווי ה' ברוך הוא. (פ' ראה תשס""ו) על שאלות אלו משיב בעל ""שבלי הלקט"" (סימן ריח עמ' 196): ""פסח מצרים לא נצטוו על חמץ אלא לילה אחת"". לכן, את העיסה, שהכינו כדי לאפות להם בדרך, כבר מותר היה להם לאפות חמץ, אלא שמחמת החיפזון לא הספיקה עיסתם להחמיץ. זכר לדבר נצטווינו לאכול מצה בפסח. נמצא, שקודם היציאה ממצרים אפו ישראל מצות כדי לאכול יחד עם הפסח, כפי שנצטוו. מלבד זאת, קודם היציאה הכינו עיסה נוספת כצדה לדרך, ואותה התכוונו לאפות חמץ - עיסה זו נאפתה לבסוף כמצה, כי לא הספיק בצקם להחמיץ כאמור. (ראה ""הגדה שלמה"" עמ' 196 ואילך. וראה מאמרו של הרב דני שוורץ ""מצה זו שאנו אוכלים על שום מה?"" בהגדת זכרון לאלקנה גובי הי""ד ""לכתך אחרי במדבר"" עמ' 184. הראני ר' גרשון באס שי') והוסיף ר' שמואל עמנואל שי': רש""ר הירש אומר שהבצק לא החמיץ בגלל תנועתם הבלתי־פוסקת של נושאי הבצק (כך מבואר כבר בספר שמות יב, לט. עיין שם)."
	@22ו	"<b>""...בערב כבוא השמש מועד צאתך ממצרים"". </b>את המילים ""מועד צאתך ממצרים"" צריך לפרש כדברי ראב""ע. כלומר ""מועד צאתך ממצרים"" אינו המשך של ""בערב כבוא השמש"" שהוא פירוט שעות הזביחה, אלא ציון הזמן בכלל של זביחת הפסח. ודברי רש""י הם דרשת הספרי להלכה ולא לפרש פשוטו של מקרא. (פ' ראה תשנ""ו)"
	@22ז	"<b>רש""י ד""ה ובשלת, זהו צלי אש שאף הוא קרוי בישול. ע""כ.</b> דומה שמכאן קצת קשה על הפוסקים שיש צליה אחר בישול ובישול אחר צליה, ראה פרטים ב""שמירת שבת כהלכתה"" (ח""א פרק א, סעיף סח ובהערות שם). ועל כל פנים כדאי להעיר שם לרש""י זה. (פ' ראה תשס""ג, לוזַן, שווייץ) הערת הרב פינחס דנינו שי': עיין ""משכיל לדוד"" על אתר ששאל שאלה אחרת והשיב: ""דאיכא למידחי, דהכא לאו בפסח איירי אלא בחגיגת יד הבאה עם הפסח <b>ולעולם בישול כמשמעו</b>"". וראה דיונו של מרן ה""בית יוסף"" בהלכות שבת (טור אורח חיים סימן שיח סק""ה)."
	@22ח	"<b>רש""י ד""ה ששת ימים תאכל מצות, ובמקום אחר (שמות יב, טו) הוא אומר ""שבעת ימים"" וכו'.</b> כך מסומן בחומשים, לרבות מהדורת הרב שעוועל - ולא ידעתי למה להתעלם מן הפסוק ג דלעיל, שגם בו נאמר ""שבעת ימים תאכל עליו מצות"", ומביא לחמו מרחוק. (פ' ראה, אי שם בים התיכון בשעת סיור, תשנ""ז)"
		"רק עתה, משבדקתי בחומשים רבים ובכולם מצוין כנ""ל, ראיתי לשון הספרי והוא אכן מצטט כלשון הכתוב שם בשמות ומשום כך ציינו כפי שציינו. (פ' שופטים תשנ""ז)"
	@22י	"<b>רש""י ד""ה מסת נדבת ידך, ...הבא שלמי שמחה וקדש קרואים לאכול. ע""כ.</b> וקדש, כלומר וְהַזְמֵן. ראה ""לפשוטו של רש""י"". (פ' ראה תשס""ד)"
		"<b>רש""י ד""ה והלוי והגר והיתום והאלמנה, ארבעה שלי, כנגד ארבעה שלך - בנך ובתך ועבדך ואמתך; אם אתה משמח את שלי וכו'. </b>גם כאן אין האשה נזכרת, כמו ב""זכור את יום השבת לקדשו"", וצריך אפוא לומר שהכלל ""אשתו כגופו"" הוא מקובל גם על רש""י. ומכל מקום תמוה שאין מעירים על זה. (פ' ראה תשנ""ו) וראה מש""כ למעלה (יב, יב)."
	@22טו	"<b>רש""י ד""ה והיית אך שמח, לפי פשוטו אין זה לשון ציווי אלא לשון הבטחה. ע""כ. </b>על שמחת החג ציוה ואמר בפסוק הקודם ""ושמחת בחגך"". (פ' ראה תשס""ד)"
	@22יז	"<b>רש""י ד""ה איש כמתנת ידו, מי שיש לו וכו'.</b> נוסח הספרי (קמג) מפורט הרבה יותר: מי שיש לו אוכלים מרובים ונכסים מועטים... אוכלים מועטים ונכסים מרובים... זה וזה מועט... זה וזה מרובים וכו', ואילו רש""י מקצר. (פ' ראה תשנ""ב)"
		"על כל פנים ברור מן לשון הספרי ש""אוכלין"" אין פירושו מאכלים כי אם סמוכים על שולחנו, אוכלים מפתו, מה שלא ברור ביותר מלשון רש""י. (פ' ראה תשס""ג, לוזַן, שווייץ)"
	@22יח	"<b>""שֹׁפטים ושֹׁטרים תתן לך בכל שעריך"" וגו'.</b> מכוח סברה צריך לומר, כי מערכת־השיפוט הבנויה על שרי עשרה וכו' כהצעת יתרו, נסתיימה עם כיבוש הארץ וחלוקתה. קצת תמוה בעיני שלא ראיתי עדיין, שמישהו יתייחס לנושא זה. ומכל מקום שייכת המערכת ההיא לעניינים שנוסדו לתקופה קצרה - לכל היותר נ""ד שנה, והתורה מאריכה באיזכורם. (פ' שופטים תש""ס)"
		"<b>רש""י ד""ה לשבטיך, מוסב על ""תתן לך"" וכו'.</b> מן הדין לבדוק, אם הערות מן הסוג הזה אצל רש""י שייכות לכלל ""סרס המקרא ופרשהו"", ואם לאו - מה ביניהן. (פ' שופטים תש""ס)"
		"<b>""...תתן לך...לשבטיך"" וגו'.</b> מפרש רש""י: ""מלמד שמושיבין דיינין לכל שבט ושבט ובכל עיר ועיר"". והנה ככל שמובן למנות דיינים בכל עיר, כך לא מובן לי עניין בית הדין השבטי, לשם מה הוא טוב. וכלום אינו פוגע באחדות ישראל? (פ' שופטים תשנ""ד)"
		"ולכאורה אין זה כי אם ליצור היררכיה משפטית, מעין בית משפט מחוזי. (פ' שופטים תשנ""ה) וראה רמב""ן שביאר בשני אופנים: (א) אם היתה עיר אחת של שני שבטים (כמו למשל ירושלים שחלק ממנה היתה של יהודה וחלק ממנה של בנימין), נושיב בה שני בתי דין. (ב) הפסוק מחייב למנות בית דין על כל שבט שישפוט את כולם, ונוסף לכך למנות בית דין בכל עיר ועיר שישפוט את העיר. ואף על פי שכולם יהיו שווים במספר הדיינים, הגדולים שבהם בחכמה יתמנו על כל השבט, ואלה שהם פחות גדולים יתמנו בכל עיר ועיר. בית הדין של השבט יכול להכריח את כל אנשי שבטו להתדיין לפניו. כמו כן הנתבע רשאי לומר לתובע אלך לבית דין הגדול של השבט. וכן אם היו בתי הדין של הערים מסופקים באיזה דין, יבואו אל בית הדין הגדול של השבט וישאלו אותו."
	@22יט	"<b>רש""י ד""ה לא תטה משפט, כמשמעו. ע""כ.</b> שאלוני אריאל, אביעד וחננאל שי' כשלמדנו קצת בשבת בר המצוה של חננאל שי', בחום הגדול, מה בא רש""י לומר, והרי אינו אומר כן בכל מקרה שהכתוב צריך להיות מובן כפשוטו. למחרת הראיתי לאביעד שי' את הערתו של ר' שמואל פ. גלברד, והיא יפה - בדיבור שלפני כן ובזה שאחרי כן מבאר רש""י שלא כפשוטו, ולכן הוא חייב לציין כאן - כמשמעו. אני מקוה שהסבר זה ישכנע את הנכדים שי' להתעמק גם בכגון דא. (פ' שופטים תשנ""ב)"
		"וראה דברי רש""י להלן (יז, יט). (פ' שופטים תשנ""ז)"
		"<b>""...ולא תקח שחד"" וגו'.</b> עלתה השאלה, ומה בדבר מתן שוחד, וראיתי ברמב""ם (הלכות סנהדרין כג, ב) שאומר בפשטות: ""וכשם שהלוקח עובר בלא תעשה כך הנותן, שנאמר ""ולפני עור לא תתן מכשול"". וקצת קשה: למה אין אזהרת לאו מיוחדת על נתינת שוחד (כמו בריבית)? (פ' כי־תבוא תשס""ג) לשאלה זו נדרש בעל שו""ת חוות יאיר (סימן קלו), וזו לשונו: לכאורה יש לתמוה למה לא הזהירה תורה גם 'לא תתן שוחד' כמו דהזהירה גבי ריבית ""לא תשוך"" ו""לא תשיך"" ללוה ולמלוה. ונראה לי בזה כי אין נתינת שוחד איסור מצד הנתינה עצמה כמו ריבית, רק מצד הטיית משפט שגורם. ע""כ. כלומר כל עוד נתינת השוחד לא גרמה להטיית המשפט אין הנותן עובר על הלאו."
		"<b>רש""י ד""ה דברי צדיקם, דברים המצודקים וכו'.</b> יפה פירש בעל ""שפתי חכמים"" (אות ט), אך לא פירש מדוע רש""י מפרש כך. והרי לכאורה אפשר לפרש - במקביל ל""עיני חכמים"" - דבריהם של צדיקים. וב""לפשוטו של רש""י"" כאן מבואר: אין לפרש ""צדיקים"" כמקביל ל""חכמים"" והכוונה לשופטים, הואיל ולוקחי שוחד הם, לא יקראו ""צדיקים"". וזה לעניות דעתי אינו מוכרח. אדרבה, אפילו דבריהם של הנחשבים לצדיקים יסתלפו בשל שוחד. (פ' שופטים תשמ""ח)"
		"ואכן נראה שאפשר לפרש ""עיני חכמים"" כפשוטו, מה שאי אפשר לגבי ""דברי צדיקם"", שהרי משנאמרו, אי אפשר עוד לסלפם (כמובא בחומש ""תורת חיים"" הערה 10 בשם בעל ""דבק טוב"") . (פ' שופטים תשנ""ה)"
		"ועתה קשה לי הערתו של בעל ""דבק טוב"" האמורה, שהרי אפשר לדבר על סילוף דברים לפני אמירתם. ועוד: למה אין רש""י מפרש פשוט ""דברי צדיקם"" כמוסב על דבריו של בעל־הדין הצודק, שיוצאים מסולפים בעיני הדיין מקבל השוחד, וכפי שאכן מפרש חזקוני. (פ' שופטים תש""ס)"
	@22כ	"<b>רש""י ד""ה צדק צדק תרדף, הלך אחר בית דין יפה (ספרי; סנהדרין לב ע""ב). </b>בגמרא שם נראה מאמר זה כדברי אגדה, אך לא כן מדברי רש""י כאן. ויישומו של המאמר קשה. מהם הקריטריונים לבית־דין יפה? מי קובע או מדרג? כל אחד ואחד? ""הציבור""? יחצ""נים? ועוד: הרי יש בכל קביעה שכזו גם משום קביעה שלילית לגבי בית־דין אחר או אחרים ואף משום עלבונם. ומה יהא על דברי יתרו (שמות יח, יח) ""נבל תבֹּל""? הרי בתי־הדין ה""יפים"" ישאו בכל העומס בעוד שהאחרים יהיו בטלים ממלאכתם ויהיה בזה גם משום הריסת כל היררכיה (וראה דברי רמב""ן למעלה א, יב ד""ה וריבכם). וכיצד ינהגו כשאין הסכמה בין הצדדים באשר לבית־דין יפה? (פ' שופטים תשמ""ג) בלימוד סוגיה זו עם הרב דורון אלון שי' הגענו למסקנות הבאות: בעלי דין שנתגלע ביניהם ויכוח בדיני ממונות הולכים לידון אצל בית דין קבוע שבעיר. אם אין בית דין קבוע בעיר, כל אחד מבעלי הדין זכאי לבחור דיין שידונם, ושניהם (הדיינים, או גם בעלי הדינים. נחלקו בזה התנאים) בוררים להם דיין שלישי. יש אומרים שאם הנתבע חפץ לברור שני דיינים ואומר גם לתובע לבחור שני דיינים והם יבררו חמישי, הרשות בידו, שכן ככל שהדיינים רבים כך בית הדין יפה יותר (ראה רמב""ן למעלה א, יב). כמו כן אם התובע חפץ ללכת לבית הדין הגדול בירושלים, בידו לכפות את הלווה אף על פי שהדרך ארוכה, שכן יש להעדיף את בית הדין היפה ביותר. כך מבואר ב""שולחן ערוך"" (חו""מ הלכות דיינים סימנים יג-יד). נמצא, שבית דין יפה אינו אלא בית דין שמספר הדיינים בו גדול יותר ובית הדין היפה ביותר הוא בית הדין הגדול שבירושלים. מכל מקום נראה שאין להעדיף בית דין אחד על פני חברו בין בתי הדין הקבועים בעיר משום בית דין יפה. ממילא אין צורך בִּמְדָרְגִים, ואין חשש עלבון. באשר לחשש שבתי הדין ה""יפים"" ישאו בכל העומס, זה אינו, כיון שבדרך כלל התובע אינו רץ מהר כל כך לידון במקום המרוחק יותר, הוא מעדיף את בית הדין המקומי, גם אם דייניו פחות חכמים, רבים ומנוסים."
		"נראה שכלל זה לא יושם במדבר, שם היתה היררכיה קבועה של שרי עשרות וכו'. (פ' שופטים תשמ""ח בלימוד עם אריאל שי' בגני־טל, תשנ""ג, תשנ""ו)"
		"באשר למאמר הברייתא ""הלך אחר בית דין יפה"", אכן הוא נמנה עם המצוות בסמ""ג (עשין צז), כמסומן ב""עין משפט"", אבל הרמב""ם אינו מביאו, אולי מן הטעמים שמניתי למעלה. (פ' שופטים תשנ""ט)"
		"וראה ראב""ע וכמוהו חזקוני. וראה רס""ג ור""ע ספורנו, כל אחד כדרכו, אך אף לא אחד מסב ציווי זה על השופטים, אף כי בהם מדובר כאן - ""לא תטה... לא תקח..."", אלא תרדף צדק, ולכאורה זהו פשוטו של מקרא. (פ' שופטים תשס""א) וב""דעת מקרא"" מביא דברי חזקוני ומוסיף: גם יש לומר שכוונת הכתוב לומר לדיין שיהא רודף לעשות דינו שיהא מצודק, ולעדים שתהא עדותם אמת."
		"בדין ""בית דין יפה"" עסקתי בהרחבה לרגל שבת החתן של רפאל שי'. (פ' שופטים תשס""א)"
		"ועתה אמר לי יהונתן שי', שההעדפה של בית הדין היפה תזרז את הפחות יפים להיות יפים יותר. ואולי אכן זוהי כוונת המאמר. (פ' שופטים תשס""ו)"
	@22כא	"<b>רש""י ד""ה לא תטע לך אשרה, לחייבו עליה משעת נטיעתה וכו'. </b>הרי לך עונש על מעשה שעדיין אינו אלא מכוון לעבירה שתיעשה בעתיד, ובוודאי שזה איסור חריג. (פ' שופטים תשס""ב)"
		"<b>רש""י ד""ה לא תטע לך אשרה כל עץ אצל מזבח ה' אלהיך, אזהרה וכו'. </b>""שפתי חכמים"" (אות מ) מבאר ששתי אזהרות אמורות בפסוק: (א) שלא לנטוע אשרה בשום מקום. (ב) שלא לנטוע שום עץ אצל המזבח, אך לא אצל המזבח מותר. ובטעם האיסור כתב הרמב""ם (הלכות עבודה זרה ו, ט), שכן דרך עובדי כוכבים, שהיו נוטעים אילנות בצד מזבח שלה כדי שיתקבצו שם העם. (פ' שופטים תשמ""ח)"
		"וצריך לבדוק, במקורו של רש""י, מה ראה להוסיף בית על עץ, אף על פי שלא נזכר בכתוב. (פ' שופטים תש""ן)"
		"הבית מוזכר בספרי, מקורו של רש""י. אך קשה: בית מנלן? (פ' שופטים תשס""ד, תשס""ו) וראה ""גור אריה"". לדבריו, לא רק נטיעת עץ אסורה, אלא אף בנין של עץ, וכל הבנוי במקדש מאבן היה (ראה רמב""ם עבודה זרה ו, י)."
	@22כב	"<b>רש""י ד""ה אשר שנא, ...ואף על פי שהיתה (המצבה) אהובה לו בימי האבות, עכשו שנאה מאחר שעשאוה אלו חק לעבודה זרה. ע""כ.</b> אילו היה אומר: שהיתה מותרת בימי האבות ואסורה אחרי כן מאחר וכו' - ניחא. אך בניסוח זה הרי שכאילו שייך עבר ועתיד אצל הקב""ה, וזה בוודאי אינו. (פ' שופטים תשנ""ו) הערת הגר""א נבנצל שליט""א: גם ששת ימים ויום שביעי לא שייך אצלו. הכל על דרך ההשאלה."
@11יז	@22א	"<b>רש""י ד""ה לא תזבח וגו' כל דבר רע, אזהרה למפגל בקדשים על ידי דבור רע. ע""כ. </b>קשה לי, שהרי פיגול נעשה על־ידי מחשבה, ואין צריך דיבור. וצריך לבדוק. (פ' שופטים תשנ""ו) הערת הרב פינחס דנינו שי': רש""י נאמן כאן לשיטתו במסכת זבחים (מא ע""ב), שם כתב: ""וכל מחשבה דקדשים מוציא בפה הוא""."
		"וראה ""מלכה של תורה"" שמביא בשם ""קיצור מזרחי"" שלשון דיבור לאו דווקא. (פ' שופטים תשס""ד) וכן ברא""ם. והמפרשים האריכו לחלוק עליו, וכבר נחלקו הראשונים אם פיגול בעי דיבור או פוסל במחשבה (ראה בבא מציעא מג ע""ב תוספות ד""ה החושב)."
		"ואולם ראה רמב""ן על אתר המבין דברי רש""י לא כפיגול - מחשבת חוץ לזמנו, אלא כאיסור שחיטת בעלי מומים. (פ' שופטים תש""ס)"
	@22ב	"<b>רש""י ד""ה לעבר בריתו, אשר כרת וכו'.</b> באשר לטבעה של ברית זו, ראה ""לפשוטו של רש""י"" שכתב: ""הברית שכרת על כל המצוות. כי אמנם העובד עבודת גילולים כופר את כל המצוות ומבטלן"" (ספורנו). והברית על כל המצוות נכרתה בעת מתן תורה (שמות כד, ח; לד, כז). ע""כ. (פ' שופטים תשס""ה)"
	@22ג	"<b>""...ולשמש..."".</b> באשר לו""ו, ראה ""דעת מקרא"" המפרשה כמו: או. (פ' שופטים תשס""ז)"
	@22ה	"<b>רש""י ד""ה והוצאת את האיש ההוא וגו' אל שעריך וגו', המתרגם ""אל שעריך"" לתרע בית דינך, טועה, שכן שנינו, ""אל שעריך"" זה שער שעבר בו... ותרגומו לקרויך. ע""כ.</b> וראה ""שפתי חכמים"" (אות א) המפרש: לעירך וכו' - כך בחומש ""רב פנינים"" - אף על פי שבחומש זה הגירסה באונקלוס אכן 'לתרע בית דינך', כלומר הגירסה הדחויה על־ידי רש""י. (פ' שופטים תשמ""ה)"
		"וראה בחומש ""המאור"", שם אכן הגירסה באונקלוס ""לקרויך"". אבל הנה כגירסה הדחויה ברש""י גם בתרגום יונתן בן עוזיאל, ורש""י סותם ואינו אומר, מיהו המתרגם הטועה. ואולם קשה מזה עצם הפירוש־התרגום המקובל על רש""י - מה עניין יש בהבאת החוטא למקום חטאו, והרי מקום ייחדו לסקילה, ומה הביא את רש""י לנקוט עמדה זו? (פ' שופטים תשנ""א) הערת ר' רפאל בנימין פוזן שי': אין להסתמך על תרגום אונקלוס בחומש ""המאור"" הרצוף שיבושים כברוב הדפוסים המצויים. ולגוף העניין: ברוב הנוסחים ""אֶל שְׁעָרֶיךָ"" - ""לִתְרַע בֵּית דִּינָךְ"", אבל רש""י המסתמך על מדרש ההלכה ""שער שעבד בו ולא שער שנידון בו"" (ספרי, כתובות מה ע""ב), גרס ""לְקִרְוָיךְ"". לכאורה כל אחד משני הנוסחים יכול להחשב כפשט הכתוב, כי 'שַׁעַר' מופיע במקרא בין כמקום המשפט כבפסוק ""וּבֹעַז עָלָה הַשַּׁעַר"" (רות ד, א) ורבים כמוהו, אך גם בהוראת עִיר דוגמת ""הֵילִילִי שַׁעַר זַעֲקִי עִיר"" (ישעיה יד, לא). אולם לפי מה שצויין לעיל בפסוק ""וּבִשְׁעָרֶיךָ"" (ו, ט), כל אימת שצורת 'שְׁעָרֶיךָ' מופיעה בחומש דברים מובנה הוא ""עיר"". לכן נראה שדווקא נוסחו של רש""י על פי מדרש ההלכה הוא פשוטו של כתוב."
		"אולם כמה מפרשים סברו שנוסח ""לִתְרַע בֵּית דִּינָךְ"" הוא היותר מסתבר מכמה טעמים:"
		"(א) דרשת חז""ל ""'אל שעריך' שער שעבד בו"" - כלומר אפילו כשאין שם בית דין ישיבוהו ממקום המשפט אל עירו וימיתוהו שם - אינה אלא אסמכתא, ואין דרכו של אונקלוס להביא אסמכתאות בתרגומיו (""אוהב גר"" ו""באורי אונקלוס"")."
		"(ב) מדרך התורה להקדים הֲבָאָה לבית הדין לביצוע גזר הדין. לכן כמו שביבמה ""וְעָלְתָה יְבִמְתּוֹ הַשַּׁעְרָה אֶל הַזְּקֵנִים"" (דברים כה, ז) המדבר על בואה לבית דין לסידור טענותיה ומתורגם ""לִתְרַע בֵּית דִּינָא"", גם פסוקנו ""וְהוֹצֵאתָ אֶת הָאִישׁ הַהוּא... אֶל שְׁעָרֶיךָ"" מדבר על הבאת החוטא לבית הדין ולא על ביצוע העונש, ולכן ראוי לתרגמו ""לִתְרַע בֵּית דִּינָךְ"" (""מרפא לשון"" ומעין זה אצל רש""ש לכתובות מה ע""ב)."
		"(ג) מכיוון שאונקלוס חי אחר החורבן, כשירושלים כבר היתה מיושבת רובה בנכרים, תרגם על פי המציאות שבזמנו: מפורש בש""ס (כתובות מה ע""ב) שבעיר שרובה נכרים סוקלים אותו על פתח בית דין ולא בשער שעבר בו (""נתינה לגר""). (הערת הגר""א נבנצל שליט""א: אחר החורבן אין מיתת בית דין. ראה סנהדרין נב ע""ב)."
		"ויש שכתבו (""תורה שלמה"" אות כד) שנוסח ""לְקִרְוָיךְ"" הוא כברייתא בכתובות וכספרי, ואילו ""לִתְרַע בֵּית דִּינָךְ"" שבנוסחי תרגום אונקלוס שלנו (וכן במיוחס ליונתן) הוא כדעת רבנן בירושלמי. ושתי הדעות הובאו במדרש תנאים."
	@22ח	"<b>""...ממך דבר"".</b> הדל""ת רפה, וכך גם ב""מנחת שי"". (פ' שופטים תשס""ב) הערת הרב איתן שנדורפי שי': אותיות בג""ד כפ""ת בתחילת מילה, בדרך כלל הן דגושות, אך כשהמילה הקודמת מסתיימת באחת מהאותיות הָ ךָ ן<HS>ָ קָ תָ כשהן קמוצות, אין דגש באותיות בג""ד כפ""ת שבתחילת המילה שאחריהן."
		"<b>רש""י ד""ה כי יפלא, ...שהדבר נבדל ומכוסה ממך. ע""כ.</b> על פי הרישא של דבריו - ""כל הפלאה לשון הבדלה ופרישה"", היה צריך לומר בסיפא: 'נבדל ופרוש' ולא ""נבדל ומכוסה"". ובתרגום אונקלוס יש גירסה: ארי יתכסי - לשון כיסוי. ובחומש ""תורת חיים"" הגירסה היא: ארי יתפרש - לשון פרישה. (פ' שופטים תשנ""ד) וראה ""גור אריה"". לדבריו, לשון הבדלה והפרשה דעלמא אינה שייכת אלא בין שני דברים שיתכן חיבור ביניהם, לכן הוסיף לפרש את המכוון, שהדבר מכוסה ונעלם ממנו."
		"מכל מקום יש ללמוד מכאן ששאלה יש לשאול במקרה של ספק - ""כי יפלא"". (פ' שופטים תשס""ה)"
		"<b>רש""י ד""ה בין דם לדם, ...בין דין לדין... ובין נגע לנגע.</b> דברי רש""י על פי גמרא נידה (יט ע""א). קצת תמוה שאין הכתוב מזכיר כאן איסור והיתר כלל, והרי זה לא פחות שכיח. (פ' שופטים תשנ""ט) וראה רמב""ן על אתר. לדבריו, הפסוק מדבר אודות מה שמצוי יותר, כי בענייני המשפטים מצויות יותר מחלוקות מאשר בשאר ההוראות."
		"<b>רש""י ד""ה דברי ריבֹת, שיהיו חכמי העיר חולקים בדבר, זה מטמא וזה מטהר וכו'.</b> כלומר דברי רִבות הוא הנושא הכולל, וכמו ברישא ""דבר למשפט"". אך אם כן, למה לי שתי כותרות, גם בתחילה וגם בסוף. ולמה לא נפרש ""ריבֹת"" כסתם מריבות בין אנשים שיש אשר מסתבכות וצריך הכרעה באינסטנציה (ערכאה) גבוהה מן המקומית. (פ' שופטים תשס""ה) מעין זה שאל רמב""ן על אתר. לדעתו, אכן אין מדובר בחילוקי דעות בין חכמים, אלא בדיני השקאת סוטה, שהיא על־ידי ריב שבינה לבין בעלה, ועריפת עגלה, שהחלל נהרג על־ידי מריבה, וטהרת המצורע, שנגעיו באים על־ידי ריב של לשון הרע (כדרשת ספרי על אתר)."
		"<b>רש""י ד""ה וקמת ועלית, מלמד שבית המקדש גבוה מכל המקומות (ספרי קנב). ע""כ.</b> קשה לי, שהרי גם חז""ל ידעו שיש הרים גבוהים מהר הבית, ואם ""גבוה"" אין אפוא פירושו גבוה פיזית, למה התכוונו באמירה זו? (פ' שופטים תשס""א) וראה ""נחלת יעקב"". לדבריו, הכוונה למקומות היישוב שבארץ ישראל, אבל עין עיטם גבוה מבית המקדש עשרים ושלוש אמה. הערת הרב איתן שנדורפי שי': וראה שו""ת חת""ס חלק יו""ד סימן רלד בד""ה ""והנה לכאורה משמע"" שכתב: לכאורה יפלא לאמור ""מכאן שגבוה"". מה לשון ""מכאן""? נחזי אנן, והוא דבר הנראה לעין, ונמדד בקנה. ועוד: שהאמת אינו כן, והוא מבואר לבקי קצת במפת העולם? ועוד: רש""י פירש כן בפסוק ""כטל חרמון שיורד על הררי ציון"", שחרמון גבוה? והנה העולם עגול ככדור ובדבר כדורי לא שייך גבוה ונמוך ובכל מקום שעומד שם רואה שמים שעל ראשו גבוהים וסמוך לאופק נמוכים ככיפה, והבא ממקום האופק נדמה לו כעולה מתחתית עומק בור ולא שייך גבוה ונמוך. אך נחזי אנן אם יהיה לפנינו כדור עגול ואנו מכירים בו נקודה אחת שממנה שתיית (הושתת) הכדור ההוא ונתרחב משם והתפשט ונעשה עגול כמות שהוא וכל הפיות אליו פונים וממנו יונקים יניקת חיותם והוא המרכז האמיתי של הכדור, ואז בלי ספק מכל צד שפונים אליו נקרא עלייה, לא עלייה במעלה וגדולת המקום לבד, אלא עלייה ממש, כמי שעומד במקומו ורואה האופק שסביביו ירוד ועמוק. וכן בהיפך, כיון שכל הפיות אליו פונים, אם כן הכל עמוק ממנו ועולים אליו, כיון שהעולם כדורי. ע""כ. והוסיף ר' חזקי פוקס שי': אולי הכוונה לעתיד לבוא, כנבואת ישעיה (ב, ב): ""והיה באחרית הימים נכון יהיה הר בית ה' בראש ההרים ונשא מגבעות"" וגו'."
	@22יא	"<b>""על פי התורה... ועל המשפט"" וגו'. </b>לכאורה צריך היה לומר גם בצלע השניה לשון ""על פי"" ולא ""על"" בלבד שאין בו כל משמע כאן. וזו הפעם הראשונה ששמתי לב לזה. (פ' שופטים תשנ""ד)"
		"ולא ראיתי מעירים לזה (עדיין), וראה אונקלוס המתרגם פעמיים ""על"" בלבד. (פ' שופטים תשנ""ח)"
		"<b>רשי ד""ה ימין ושמאל, אפילו אומר לך על ימין שהוא שמאל וכו' (ספרי קנד).</b> כלומר בטל את דעתך וקבל דבריהם להתיר מה שהתירו ולאסור מה שאסרו, ואף שלפי דעתך הם אוסרים את המותר ומתירים את האסור. ואולם בירושלמי (הוריות פ""א, ה""א) הגירסה היא: יכול, אם יאמרו לך על ימין שהיא שמאל, ועל שמאל שהיא ימין, תשמע להם? תלמוד לומר ללכת ימין ושמאל, שיאמרו לך על ימין שהיא ימין ועל שמאל שהיא שמאל, ואכן קל יותר לחיות עם גירסה זו. (פ' שופטים תשמ""ד)"
		"אכן, קל יותר, אך לפי זה נכונותם של דברי חכמים - בית דין - גדולי הדור מסורה בידי היחיד, והוא המכריע, שכן אם לדעתו הימין הוא ימין ובאו הדיינים והכריעו שאינו אלא שמאל, איננו שומע להם. (פ' שופטים תשמ""ח)"
		"מכאן שכל אחד חייב להיות בקי בש""ס ופוסקים, כדי לדעת, כיצד להחליט בכל עת! (פ' שופטים תשס""ד)"
		"וטענת בעל ""משך חכמה"" שהלאו ""לא תסור"" הוא כדי לשמור על אחדות, שלא יהיו ח""ו שתי תורות, טובה רק לזמן שיש סנהדרין, אבל לא כיום כשמוסדות פסיקה שונים פוסקים באורח שונה, בייחוד בדברים שאינם מפורשים ב""שולחן ערוך"", כגון מסירת שטחים לידי גויים או סירוב לפקודה בצבא. (פ' שופטים תשס""ה - דברים שאמרתי לרב אביחי רונצקי שליט""א, ראש הישיבה באיתמר, בסעודת המצוה של ברית בניה בן דוד ויעל שי')"
		"ועתה נראה לי שאין כאן כל קושי, כי צריך לפרש ""על ימין"" - הנראה<b> לך</b> ימין, ואז הכל שפיר, וזה מובן לי יותר מן הירושלמי אשר לפיו מדובר בימין מוחלט ואתה זה שמחליט. (פ' שופטים תשס""ו)"
		"והנה כך מבאר רמב""ן, וברוך שכיוונתי. ולפי הרמב""ם (הלכות ממרים א, ב ושם ב, א) גם לתקנות חכמים נוגע הציווי ""לא תסורו..."". (פ' שופטים תשס""ו) וראה דבריה של נחמה ליבוביץ בעיוניה לספרנו (עמ' 163)."
	@22יב	"<b>""והאיש אשר יעשה בזדון לבלתי שמֹע... ומת האיש ההוא..."".</b> מלשון הכתוב נראה שיש כאן מיתה גם על אי־עשיה, והרי זה תמוה, לכן מבאר ר""ע ספורנו שמדובר במי שמורה הלכה למעשה נגד הוראת בית הדין הגדול. (פ' שופטים תשנ""ו)"
	@22יג	"<b>רש""י ד""ה וכל העם ישמעו, מכאן שממתינין לו עד הרגל וממיתין אותו ברגל (סנהדרין פט ע""א). ע""כ.</b> מסתבר שהכוונה לערב הרגל, ולא בו עצמו, שהרי אסור ליטול נשמה ביום טוב. חיפשתי בגמרא שם, אך אין הגמרא נדרשת לצד זה של העניין, וצריך לומר שמובן מאליו הוא, שלא ייעשה כן ביום טוב. (פ' שופטים תשנ""ט) וכן ב""תורה תמימה"" על אתר (אות סו). לדבריו, ממיתים אותו בחול המועד, אבל מיתת בית דין אינה דוחה יום טוב."
	@22יד	"<b>""ואמרת אשימה עלי מלך... שום תשים"" וגו'.</b> בשאלה אם מינוי מלך הוא חובה או רשות חלוקים כבר רבי יהודה ורבי נהוראי במסכת סנהדרין (כ ע""ב). הרמב""ם הכריע כרבי יהודה שמינוי מלך הוא חובה. הוא מנה את המצוה במנין המצוות (ספר המצוות עשה קעג) ופתח את הלכות מלכים במילים ""שלוש מצוות נצטוו ישראל בשעת כניסתן לארץ: למנות להם מלך, שנאמר 'שום תשים עליך מלך'..."". בדרך זו הלכו גם הרמב""ן (בד""ה ואמרת אשימה עלי מלך) ובעל ""אור החיים"" הק' (בפסוק יד). לעומתם ראה דבריו של ראב""ע (בפסוק טו), שכנראה הכריע כרבי נהוראי, או לפחות כך הבין את פשוטו של מקרא. (פ' שופטים תשנ""ד) וראה דבריה של נחמה ליבוביץ בעיוניה לספרנו (עמ' 170)."
	@22טז	"<b>""...לא תֹסִפון לשוב בדרך הזה עוד"".</b> וכך פסק הרמב""ם בהלכות מלכים (ה, ז): ""ומותר לשכון בכל העולם חוץ מארץ מצרים"" וגו'. ומביא שלושה מקומות בהם הזהירה התורה שלא לשוב למצרים (כאן; להלן כח, סח; שמות יד, יג). ועיין ברדב""ז על הרמב""ם שם, ששאל על מה סמכו לשכון במצרים. ותירץ שלא אסרה תורה אלא לירד לגור שם ולהשתקע. גם תירץ איך הרמב""ם נשתקע במצרים, לפי שאנוס היה על פי המלכות, שהיה רופא למלך ולשרים. וכתב גם על עצמו: וגם אני נתיישבתי שם זמן מרובה ללמוד תורה וללמדה וקבעתי שם ישיבה וכי האי גוונא מותר, ושוב באתי לירושלים. ודעת רבי אליעזר ממֶץ המובאת ב""שפתי חכמים"" (אות י) שדווקא מארץ ישראל למצרים אסור, אבל מארצות אחרות מותר, לעניות דעתי היא פרובלמטית למדי. וצריך לבדוק מה תוקפו של דין זה היום. (פ' שופטים תשמ""ט) וראה אריכות דברים בזה ב""מנחת אשר"" להגאון ר' אשר וייס שליט""א (דברים סימן כח) (הראני הרב אליהו דרמון שי'). וראה שו""ת ""ציץ אליעזר"" (חלק יד, סימן פז) ושו""ת ""יחווה דעת"" (חלק ג, סימן פא) (הראני הרב גדי רווח שי')."
		"ועיין רמב""ם (הלכות מלכים ומלחמותיהם ה, ח) והגהות מיימוניות שם. (פ' שופטים תש""ד) הערת הגר""א נבנצל שליט""א: יש אומרים שהאיסור הוא דווקא דרך הים, על פי האמור להלן (כח, סח) ""והשיבך ה' מצרים באניות בדרך אשר אמרתי לך לא תֹסיף עוד לראֹתה"" וגו'."
		"יתירה מזו: מכיוון שאין אנו יודעים (ומן הסתם גם לא נדע בעתיד) את התווי המדויק של דרך יוצאי מצרים, הרי שלפי זה יישאר איסור זה תמיד בגדר ספק. גם קצת קשה שהכתוב בוחר באיסור ריבוי הסוסים כאיסור העיקרי - ""רק לא ירבה לו"" - והופך אותו לאחד האיסורים המעטים שטעמו מפורש בצידו, בעוד שאפשר היה להגביל את שהות עבדי המלך קוני הסוסים במצרים לזמן קבוע. ועוד: מה באשר לקניית סוסים ממקורות אחרים? (פ' שופטים תשנ""ו) וראה דברי הגאון ר' יוסף שאול נתנזון בספרו ""דברי שאול"" (פרשת מסעי) שאכן למד כי דווקא הליכה בדרכם של יוצאי מצרים אסורה. וראה רמב""ן על אתר. לדבריו, אכן אין כאן איסור וטעמו, אלא שני איסורים שונים: (א) שלא ירבה המלך סוסים. (ב) שלא ישיב את העם מצרימה. על כן אוסר אף קניה ממקורות אחרים."
		"<b>""רק לא ירבה לו סוסים ולא ישיב... ולא ירבה לו נשים ולא... וכסף וזהב לא ירבה לו מאד"".</b> רק באיסור השלישי אין נימוק. העירה תשומת לבי לכך ד""ר תמימה דוידוביץ' מבר אילן בדבריה בטיול מלוֹזַן למילנו. ואולי זה משום שפשוט, שאז יתגאה מדי? (פ' שופטים תשס""ג, לוֹזַן, שוויץ) וראה ""משך חכמה"" לפסוק כ שכתב: ונראה לישב קצת, דבמצוה דסוסים ונשים כתיב טעמא, אך ב""וכסף וזהב לא ירבה לו מאד"" (פסוק יז) לא נאמר טעמא. ונראה פשוט דהפסוק ""לבלתי רום לבבו מאחיו ולבלתי סור מן המצוה ימין ושמאול"" (פסוק כ) קאי לפרש הטעמים על שני הדברים: (א) שאסור למלך להרבות כסף וזהב. (ב) ולכתוב ""לו את משנה (התורה הזאת)"". ועל זה אמר ""לבלתי רום לבבו"" - דמשום הכי לא ירבה לו כסף וזהב, ""ולבלתי סור מן המצוה"" - משום הכי ""וכתב לו (את משנה התורה)"". ע""כ."
	@22יח	"<b>רש""י ד""ה את משנה התורה, ...ואונקלוס תרגם פתשגן, פתר משנה לשון שנון ודבור. ע""כ.</b> בדרך כלל מבינים ""פתשגן"" במשמע העתק, ולא כרש""י כאן. (פ' שופטים תשמ""ז, בבאד־הופגשטיין שבאוסטריה)"
		"ומה שרש""י אומר ""ואחת שנכנסת ויוצאת עמו"" (סנהדרין כא ע""ב) קצת תמוה לעומת נוהגנו כיום שלא לטלטל ספר תורה ללא הכרח. והרי קשה לומר שכבוד מלך הוא רב מכבוד תורה (הערת הגר""א נבנצל שליט""א: אין כאן כבוד למלך אלא חיוב על המלך לשאת ספר תורה עמו). ולפי ""דעת זקנים מבעלי התוספות"" ניחא, שכן לדבריו אין מדובר בספר תורה מלא, לפחות כך שמע. וזו לשונו: ושמעתי כי אותו ספר תורה התלוי בזרועו, לא היה כתוב בו, כי אם עשרת הדברים. ולפי שיש מן ""אנכי"" עד ""לרעך"" תרי""ג אותיות כנגד תרי""ג מצוות, קרוי ספר תורה. (פ' שופטים תשס""ד) וראה שו""ת ""יביע אומר"" (ח""ד או""ח טו, ד) שהביא דברי בעלי התוספות הללו כדי לדחות מי שניסה להוכיח מדינו של מלך להקל בטלטול של ספר תורה."
		"ותמוה שרש""י כאן אינו מקפיד על מה שמקפיד במקום אחר ש""ספר"" הוא לשון זכר ו""תורה"" - לשון נקבה וכותב כאן ""שתי ספרי תורה"". ואכן בדפו""ר כתוב ""שני"", כלומר יש כאן שיבוש של המדפיס. (פ' שופטים תשס""ו)"
		"<b>""...מלפני הכהנים הלויים"".</b> לא ידעתי מה פירושו. ויפה פירש ר' אהרן מירסקי ז""ל ב""דעת מקרא"", זו לשונו: זה כינוי לכהנים בני אהרן, לפי ש'כהן' משמעו גם ממונה על דבר... ומן הספר שהיה ביד הכהנים כתב המלך את ספר התורה שלו. ואפשר נאמר לו שיעתיקנו מן הספר של הכהנים, לפי שהוא מדוייק משאר ספרים. ע""כ. (פ' שופטים תשס""ו) הערת הרב איתן שנדורפי שי': ועיין רמב""ם (הלכות סנהדרין ב, ב). לדבריו, לכתחילה יש מצוה שיהיו בבית הדין הגדול כהנים ולוויים. ומקורו בספרי שם."
	@22יט	"<b>""והיתה עמו וקרא בו"" וגו'.</b> המעבר מלשון נקבה ללשון זכר תמוה, וראה ב""דיוקים"" לר' פינחס וולף: ""והיתה"" מוסב על ""...התורה הזאת"" שבפסוק הקודם, ואילו ""בו"" מוסב על ""ספר"". ע""כ. אבל אין זה משכנע ביותר. והנה כבר פירש כך ראב""ע על אתר. (פ' שופטים תשמ""ז, תשנ""א)"
	@22כ	"<b>רש""י ד""ה ולבלתי סור מן המצוה, אפילו מצוה קלה של נביא. ע""כ.</b> קשה לי: כיצד רש""י רואה ב""המצוה"" בה""א־הידיעה דווקא מצוה קלה, ולא להיפך - מצוה עיקרית. ולפי דברי רש""י בדיבור הבא דרשה של שמואל הנביא היא זו (ראה ""שפתי חכמים"" אות נ), וגם זה קשה. (פ' שופטים תשנ""ח) וראה ""לפשוטו של רש""י"" שכתב: מאחר ונאמר בפסוק הקודם: ""לשמור את כל דברי התורה הזאת ואת החוקים האלה"", הרי כל המצוות בכלל זה, ומה בא להוסיף כאן? הוי אומר: מצוה קלה של נביא, שנאמרה לשעתה ואינה כלולה ב""דברי התורה הזאת""."
		"<b>רש""י ד""ה למען יאריך ימים, ...הא למדת שבשביל מצוה קלה של נביא נענש. ע""כ.</b> לעניות דעתי אין כאן משום עונש אלא משום הוכחה להעדר משמעת - צייתנות לדברי נביא, ולכן אינו ראוי למלכות, אך לא כעונש. (פ' שופטים תשנ""ו)"
		"<b>רש""י ד""ה הוא ובניו, מגיד שאם בנו הגון למלכות הוא קודם לכל אדם. ע""כ.</b> הוא על פי הגמרא (הוריות יא ע""ב) ""אין מושחין מלך בן מלך"", ורמב""ם (הלכות מלכים א, ז) הרחיב הלכה זו לכל משרה שהיא, ואיני יודע על סמך מה? ואיני יודע אם זה לטובה, ובוודאי אין זה עולה בקנה אחד עם התיאוריות הדורשות להחליף־לשנות משרה בתקופתיות מסויימת. (פ' שופטים תשנ""ו) ההרחבה לכל משרה שהיא, מקורה בספרי (קסב). וראה דברי בעל ""כסף משנה"" על הרמב""ם שם."
@11יח	@22ג	"השימוש בו""ו החיבור כאשר יש שלושה פריטים ויותר. יש שכל פריט מן השני ולמעלה בא עם ו""ו, יש שרק האחרון, ואף יש מעורב. שיטה לא מצאתי. אני מניח שמדובר בזה אצל בלשנים וצריך לשאול. על כל פנים ראה בפסוקים הנ""ל דוגמא. (פ' שופטים תשס""ו)"
		"<b>רש""י ד""ה הלחיים, ...דורשי רשומות היו אומרים, זרוע תחת יד... והקבה תחת ""האשה אל קבתה"" (במדבר כה, ח). ע""כ.</b> כלומר 'זרוע' - בשכר שקיים פינחס המצוה בידו, 'לחיים' - כנגד תפילתו על ישראל ו'קיבה' - כנגד דקירת האשה אל קבתה. ומשום מה אין נותנים דבר כנגד זמרי בן סלוא. ובאשר לסדר המתנות, לכאורה היה מתאים יותר לפתוח בלחיים, לרדת אל הזרוע ולבסוף למנות את הקיבה. וצריך עיון. (פ' שופטים תשנ""ג) לשאלת הסדר של מתנות הכהונה נדרש הרב משה צבי נריה בספרו ""נר למאור"" (עמ' 447), וכה דבריו: מתוך הסדר של מתנות כהונה ""זרוע לחיים קיבה"" שאינו לפי דרך הגידול ושיעור הקומה של האדם (לחיים, זרוע, קיבה), אשר ניתנה מתנה זו לכהנים אחרי מעשה פינחס ונשכר על כך (חולין קלד ע""ב), משמע שסדר פעולותיו של פינחס אף הוא היה דומה: ""ויקח רומח"" (זרוע), ואחר כך התפלל (לחיים) ורק אחר כך באה הדקירה (קיבה). ע""כ."
		"ובוודאי אין דורשי הרשומות באים לומר שבזכות פינחס ניתנו חלקים אלה לכהנים, כי אם שבדיעבד עולה יפה שהכתוב מזכה את הכהנים דווקא בחלקים אלה. (פ' שופטים תשנ""ו) הערת הגר""א נבנצל שליט""א: לכאורה כן לכך כיוונו דורשי הרשומות, כלומר אכן מתנות אלו ניתנו בזכות פינחס, וההוכחה לכך היא שלא נמנו בפרשת קרח יחד עם כל המתנות."
	@22ד	"<b>רש""י ד""ה וראשית גז צאנך.</b> דרך דרשתו של רבי עקיבא המובאת כאן אינה מובנת לי. וכך היא מבוארת ב""עמק הנצי""ב"" - ""ראשית הגז"" - שתיים, כי כל ראשית יש לו אחרית. ""צאנך"" - ארבעה, שכן צאן לשון רבים, הרי עוד שתיים. ""תתן לו"" - חמישה. כלומר לאחר שיש לך ארבעה, תתן, אם יהיה לך, עוד אחד. (פ' שופטים תשס""ו)"
	@22ו	"<b>רש""י ד""ה וכי יבא הלוי, יכול בבן לוי ודאי (שאינו כהן) הכתוב מדבר, תלמוד לומר ""ושרת"", יצאו לויים שאין ראויין לשֵׁרות. ע""כ.</b> קשה לי: אם כן למה לא כתוב בפשטות 'כהן' או 'בני אהרן'? (פ' שופטים תש""ן)"
		"וראה ""דעת מקרא"" שכתב: הלוי - פירשו בספרי, שהכוונה לכהן, שהרי בכתוב שלאחריו נאמר: ""ושרת"", ואין הלוי רשאי לשרת. ורד""צ הופמן באר את דברי הספרי, ואמר: זה הכלל: כשהכתוב מדבר בכהן העושה בכהונו, קורא אותו 'כהן'; וכשהוא מדבר בכהן המורה תורה לעם, קורא אותו 'לוי'. ששבט לוי כולו, והכהנים בכלל, מצוותם להורות תורה לישראל, כמו שנאמר בברכת משה לשבט לוי (להלן לג, י): ""יורו משפטיך ליעקב ותורתך לישראל, ישימו קטורה באפך וכליל על מזבחך""... וחזקוני פירש, כי לפי פשט הדברים ככתבם, הכוונה ללויים, והזכירם הכתוב אחר הכהנים כי גם הם יורו את התורה. וכן משמע ממסכת ערכין (יא ע""א), שלומדים מן הכתוב ""ושרת בשם ה' אלהיו"" עיקר שירה מן התורה. ושירה, שֵׁרוּת של לויים היא. ע""כ. (פ' שופטים תשס""א)"
		"<b>רש""י ד""ה ובא בכל אות נפשו וגו' ושרת, ...ואפילו במשמר שאינו שלו וכו'.</b> לפי זה הנהגת המשמרות החלה כבר בימי משה רבנו. וצריך למצוא לזה מקור. (פ' שופטים תשנ""ג) וראה תענית (כו ע""א), שם מבואר שאכן המשמרות החלו לנהוג כבר בימי משה, שחילק את בני אהרן לשמונה משמרות, אולם ככל שנתרחבו משפחות הכהונה, היה צורך לחלקם ליותר משמרות, כך ששמואל הנביא הכפיל בדורו את מספרם לשישה עשר, ודוד המלך קבע את מספרם האחרון לעשרים וארבעה."
		"<b>שם. ...דבר אחר, עוד למד על הכהנים הבאים לרגל שמקריבין במשמר וכו'.</b> והרי זה הסדר סביר שבא לאזן במידת־מה את היתרון העצום שניתן לאותם הכהנים שבתי־האב שלהם משרתים ברגל. (פ' שופטים תשנ""א)"
		"ברם, התיבה ""עוד"" תמוהה, שהרי אם זה דבר אחר, לא שייך ""עוד"". ולכאורה ""עוד"" הוא לשון הספרי, ואם כן, הרי זה קשה עוד יותר. (פ' שופטים תשנ""ה)"
		"אכן כך. וצריך לעיין במאמר על עניין דרך ארץ אצל רש""י בספר הזכרון לנחמה ז""ל (""פרקי נחמה"") שערכתי בימים אלה וכבר החזרתיו. (פ' שופטים תשנ""ט)"
		"טרם אקבל הספר! (מהדורה מצומצמת נמכרה ביריד הספרים והמהדורה העיקרית ובה גם מפתחות, עדיין לא יצאה לאור). (פ' שופטים תשס""א)"
	@22ח	"<b>רשב""ם ד""ה לבד ממכריו על האבות, ...אם יש לו שם קרוב מאבותיו, שיתן לו קרבנו לעשותו הוא, יש לו רשות להקריבו אף על פי שאינו ממשמרה זו. ע""כ. </b>כלומר יש נסיבות מסויימות שבהן כהן יכול לשרת בבית המקדש גם כשאין זו משמרתו. רש""י מביא בפסוק ו שתי אפשרויות: (א) כהן יכול להקריב קרבן אם הוא זה שנדב את הקרבן. (ב) ברגל כל כהן יכול להצטרף להקרבה. רשב""ם מחדש שבמילים ""לבד ממכריו על האבות"", ישנו מקרה נוסף, והוא, כאשר כהן שהוא קרוב משפחה ומיודד עם אחד מכהני המשמרת, מבקש ממנו להקריב את הקרבן. וכאן הפליא רשב""ם לעשות בלמדו מפשוטי המקראות דין חדש שאינו מצוי בספרות ההלכה. וראה גם ראב""ע ור""ע ספורנו. (פ' שופטים תשנ""ה)"
		"<b>רש""י ד""ה חלק כחלק יאכלו, ...שלא מחמת הרגל, כגון תמידין ומוספי שבת ונדרים ונדבות וכו'.</b> לא ידעתי איזה חלק יכול להיות לכהן בתמידין ובמוספי שבת. (פ' שופטים תשס""ה) הערת הרב איתן שנדורפי שי': הכוונה לעורות של קרבנות העולה, כמו שכתב רש""י בתחילת הדיבור."
	@22ט	"<b>רש""י ד""ה לא תלמד לעשות, אבל אתה למד להבין ולהורות, כלומר להבין מעשיהם וכו' (ספרי קע).</b> כאן ברור שהבנה אינה מחייבת הסכמה, ולא כפי שמשתמע מלשון הבנה כיום. (פ' שופטים תש""ן)"
	@22י	"<b>רש""י ד""ה מעונן, ...שאומרים, עונה פלונית יפה להתחיל וכו'.</b> עקב נישואיו של חזי שי' אומרים לי לאחרונה: ""בשעה טובה ומוצלחת"", והתחלתי לחשוב, שמא יש בזה איסור מעונן, ותמהתי, כי מקובל לומר כן. כששאלתי את הגאון ר' אברהם שפירא שליט""א אחר כתיבת הכתובה, ענה לי מיניה וביה, שיש נפקא מינה בין תפילה ולבין דומה לכישוף. ונחה דעתי. (פ' שופטים תש""ס) בהקשר זה יש לציין הקפדתו של המחבר שלא להשתמש בביטוי ""בטרם עת"" בנוגע לאדם שמסר נשמתו לבוראו בדמי ימיו. כך, משנמסר לו נוסח ההודעה על פטירת בתו תמר ע""ה בטרם עת, לאחר מחלה קשה, ביקש למחוק ביטוי זה, שכן אנו כבני אנוש איננו יכולים לדעת מהי ה""עת"" של כל אחד ואחד. וראה ""בית יוסף"" (יו""ד סימן קעט) שכתב בשם ""נמוקי יוסף"" שמה שנהגו לסימן טוב, כגון מה שאין נושאים נשים אלא כשהלבנה במילואה וכדו', אין בו משום ניחוש ומשום דרכי האמורי."
	@22יא	"<b>רש""י ד""ה וחבר חבר, שמצרף נחשים או עקרבים או שאר חיות למקום אחד. ע""כ.</b> ב""אנציקלופדיה תלמודית"" (כרך יג, ערך ""חובר חבר"") מבואר כך: איזהו חובר חבר, נחלקו ראשונים: יש מפרשים שהוא המצרף ומחבר חיות, או נחשים ועקרבים וכיוצא בהם, למקום אחד, על־ידי לחש ובתחבולותיו והשבעותיו, וחובר הוא מלשון חיבור (ראה סנהדרין סה ע""א ורש""י שם). ויש מפרשים שחובר חבר הוא זה המדבר בדברים שאינם לשון עם ואין להם ענין - ועושה השבעות - ואומר שאותם הדברים יועילו - או יזיקו - שהאומר כך וכך על הנחש או על העקרב אינו מזיק והאומר כך וכך על האיש אינו ניזק (ראה ""ספר החינוך"" מצוה תקיב). ויש שהוסיפו שמעלה על דעתו בסכלותו שאותם הדברים מועילים, והרי כל אותם הקולות והשמות המשונים המכוערים לא ירעו וגם היטיב אין אותם (ראה רמב""ם הלכות עבודה זרה יא, י). ויש מהמדברים בדברים אלה שאוחז בידו בעת שמדבר מפתח או סלע וכיוצא בדברים אלו, ואם אחז בידו כלום או שעשה מעשה עם דיבורו, אפילו הראה באצבעו, הרי זה לוקה, אבל אם אמר דברים בלבד ולא הניד לא אצבע ולא ראש ולא היה בידו כלום אסור ואינו לוקה. יש מהראשונים שכתבו שני הפירושים בחובר חבר וכתבו שהכל בכלל האיסור (ראה ""ספר החינוך"" שם). ע""כ. על כל פנים אין כאן כל איסור לקיים גן־חיות או פינת־חי. (פ' שופטים תשס""ו)"
		"<b>רש""י ד""ה ודרש אל המתים.</b> ראה ב""שפתי חכמים"" (אות ע) כלל חשוב: והא דהביא רש""י הספרי והניח תלמוד שלנו, יש לומר דלפי שהוא יותר קרוב לפשוטו. ע""כ. יתכן שאפשר להשתמש בכלל זה במקומות רבים (למשל באשר לבחירת רש""י אחת מכמה דעות בגמרא), שהרי בעיקרו רש""י פרשן הוא, ולא פוסק. (פ' שופטים תשמ""ט)"
	@22טו	"<b>רש""י ד""ה מקרבך מאחיך כמוני, כמו שאני מקרבך וכו'.</b> כדי שלא תהא סתירה לכתוב ""ולא קם נביא עוד בישראל כמשה"" (להלן לד, י). אבל הסיפא: ""וכן מנביא לנביא"" לא מובן לי, וצריך עיון. (פ' שופטים תשס""א) וראה רא""ם. לדבריו, כך יהיה נמשך תמיד ""מנביא לנביא"", שלעולם לא יזדקקו ישראל לנביאים מאומות אחרות."
		"ולפי ""שפתי חכמים"" (אות ש) כוונת רש""י לומר שבכל דור ודור יהיו נביאים בישראל ולא יצטרכו למעוננים. וזה קשה לי: כלום אנו יודעים שאכן כך היה? (פ' שופטים תשס""ו)"
	@22כ	"<b>רש""י ד""ה אשר לא צויתיו לדבר, אבל צויתיו לחבירו (סנהדרין פט ע""א). ע""כ.</b> כלומר אפילו אם אכן ציוה ה' את הדבר ההוא, אלא שציווהו לנביא אחר, ולא לו, גם על כך חייב אותו נביא מיתה. (פ' שופטים תשנ""ט)"
		"<b>רש""י ד""ה ואשר ידבר בשם אלהים אחרים, אפילו כיון את ההלכה לאסור את האסור וכו'.</b> לא ידעתי מה לו לנביא ולפסיקת הלכה באיסור והיתר וכדו'. (פ' שופטים תשס""ד)"
		"<b>רש""י ד""ה ומת, ...אבל הכובש את נבואתו... מיתתן בידי שמים וכו'.</b> צריך לבדוק כיצד יונה הנביא כבש נבואתו (ראה סנהדרין פט ע""א). ובאשר לדברי ""שפתי חכמים"" (אות א) האומר ""משמע ליה מדכתיב (בפסוק יט) 'אשר לא ישמע' קרי ביה אשר לא ישמיע"", משום מה אינו מגלה לקוראיו שאלה הם דברי הגמרא שם. (פ' שופטים תשנ""ו, בבית החולים שערי צדק) לשאלת כבישת הנבואה על־ידי יונה הנביא נדרש הרדב""ז (שו""ת ח""ב, סימן תתמב). לדבריו, היתה זו שליחותו הראשונה בנבואה, והיה מסרב לקבל על עצמו את השליחות הזו מפני כבודם של ישראל, שלא יאמרו שהגויים חוזרים בתשובה כאשר מוכיחים אותם, ובני ישראל לא שומעים למוכיחים. לכן ברח לחוץ לארץ בחשבו שלא תחול עליו הנבואה שם. ואף על פי שהיה יודע שיענש על כך, אמר, מוטב שאענש אני ולא יפול מכבודם של ישראל כמלוא נימה. ועוד: היה בדעתו של יונה ללכת אל נינוה בשליחות ה', אלא שרצה להאריך את הזמן, כדי שאולי בינתיים תתמלא סאת עוונותם ולא יצטרך לבא אליהם, ולפיכך ברח לתרשיש, כדי להאריך את הזמן. ומשם רצה ללכת לנינוה. הערת ר' זאב נוימן שי': ועיין בספרו של הרב יהושע בכרך ""יונה בן אמתי ואליהו"" (בעיקר בפרק ראשון ובפרק רביעי)."
	@22כב	"<b>רש""י ד""ה אשר ידבר הנביא, ...הרי שבא ואמר, עשו כך וכך וכו'. </b>והרי לתחום הנבואה שייכים גם דברי תוכחה על עשייה או אי־עשייה, וכיצד אפשר לדעת, אם ברוח הקודש הם נאמרים או לאו? ובאשר לדברי רש""י על נביא שבא להורות דבר האסור מן התורה, שיש לבדוק אם הוא צדיק גמור, לא אדע מיהו זה המכריע מיהו ""צדיק גמור""? (פ' שופטים תשנ""ט)"
@11יט	@22ג	"<b>רש""י ד""ה ושלשת את גבול ארצך, שיהא מתחילת הגבול עד העיר הראשונה... וכן מן השלישית עד הגבול השני של ארץ ישראל. ע""כ.</b> כלומר שלוש ערי המקלט תהיינה מרוחקות זו מזו בחלוקה שווה לאורך ארץ ישראל. מחלקים את הארץ לארבעה רבעים ובשלוש ההפסקות שביניהם קובעים את ערי המקלט. (פ' שופטים תש""ן)"
		"דברי רש""י (מכות ט ע""ב ד""ה ושלשת) נדרשים רק לאורכה של הארץ ולא לרוחבה, והרי לפחות בחלקה הצפוני שבו מזרח־הירדן בידי ישראל צריך להיות עניין גם ברוחבה. (פ' שופטים תשנ""ה)"
		"ליתא, שהרי היו שלוש ערי־מקלט גם בעבר־הירדן המזרחי. (פ' שופטים תשנ""ח, בקבוץ לביא)"
	@22ה	"<b>רש""י ד""ה ונשל הברזל מן העץ. יש מרבותינו... ויש מהם וכו'.</b> דומה שהמחלוקת היא אם הפועל נש""ל הוא פועל יוצא או עומד. (פ' שופטים תשנ""ה)"
	@22ח	"<b>""ואם ירחיב ה'"" וגו'.</b> מה ייעשה בעניין ערי מקלט כאשר יקום במדינה שלטון התורה? כלום ינהגו ערי־מקלט כאמור בפרשתנו וכפי שפסק הרמב""ם? (פ' שופטים תשנ""ה)"
		"ושוב הרהרתי בפרשה זו, כי לכאורה הגיע הזמן להידרש לכגון דא - כלום באמת נחדש הלכות אלה בימינו כאשר תימלא הארץ דעת? (פ' שופטים תשנ""ו, בבית החולים שערי צדק) וראה ""משך חכמה"" על אתר המחלק בין שני אופני הגאולה. לדבריו, אם לא נזכה להחיש את גאולתנו ותבא הגאולה ""בעתה"", יביא ה' שינויים טבעיים שיביאו את העם לתשובה שלמה. שינויים אלו יבואו לידי ביטוי אף בחיי האדם, ואותה ההשגחה אשר תביא לידי ""וגר זאב עם כבש"", תשגיח על בני האדם שלא יגיעו לידי כך שאחד יטול את נפשו של השני אפילו בשוגג. ואם נזכה ויהיה הדור כולו זכאי, הקב""ה ישליט את סדרי ימות המשיח על הסדר העולמי הקיים ולא יחולו שינויים שלא כדרך הטבע. כלומר אם יזכו ישראל ויקיימו את מצוות ה' כמו שנאמר ""כי תשמֹר את כל המצוה הזאת לעשׂתה אשר אנכי מצוך היום לאהבה את ה' אלהיך וללכת בדרכיו כל הימים"", אז יתקיים ""ויספת לך עוד שלש ערים על השלש האלה"". כיון שכשהגאולה תהיה בזכות ישראל בבחינת ""אחישנה"", יהיה עולם כמנהגו נוהג, ""ואין בין העולם הזה לימות המשיח אלא שעבוד מלכויות בלבד"". וראה מאמרו של הרב יוסף כרמל שי' ""ערי מקלט בזמן הזה ולעתיד לבא"" (""שם עולם"" - קובץ זכרון לתלמידי ישיבת קרית ארבע שנפלו במלחמת יום הכפורים עמ' 171), שם מסכם ואומר שאמנם ערי מקלט קולטות רק כאשר יש סנהדרין ודנים דיני נפשות, ולכן היה נראה לכאורה שלא שייך בימינו להפריש ולקבוע ערי מקלט קודם שתהיה סנהדרין, אך מצאנו שגם משה הפריש ערי מקלט אף על פי שלא קלטו (מכות י ע""א) (הערת הגר""א נבנצל שליט""א: ערי המקלט מופרשות ועומדות, חוץ משלוש שתוספנה). כמו כן מצאנו ששש ערי המקלט אינן חייבות להיות ערי לויים לדעת האחרונים (ראה ""משך חכמה"" במדבר לה, יג ו""צפנת פענח"" שם שם, כט), וגם לעתיד לבא יתכן שתהיינה ערי מקלט לפני ערי לויים. לכן בזמן שישראל על אדמתם, אף על פי שלא תהיה סנהדרין, אפשר שיהיה חיוב בהפרשת ערי מקלט, הגם שקליטתן תהא רק לאחר מינוי הסנהדרין."
		"ושאלה שונה לגמרי - למה נאמר כאן ""אם"", כלומר אפשר שיהיה, ואפשר שלא יהיה ולא נאמר: וכאשר, והרי ההבטחה שאכן יהיה מצב כזה צמודה: ""כאשר נשבע לאבֹתיך"". (פ' שופטים תשנ""ט) וראה ""דעת מקרא"" שכתב: כאן מדבר בתוספת על גבולות ארץ כנען, והתוספת תלויה בתנאי שבפסוק ט: ""כי תשמור"" וגו'. על דעת רבנו בחיי, מילת ""ואם"" כאן אינה לתנאי, אלא לשון ודאי הוא, כמו: ""ואם מזבח אבנים תעשה לי"" (שמות כ, כב). ופרשה זו הבטחה לעתיד, שהרי שבועה יש בדבר הזה. ע""כ."
	@22יב	"<b>""...ונתנו אֹתו ביד גֹּאל הדם ומת"".</b> למעלה שאלתי, אם אנו נכונים לשוב ולהנהיג דין ערי המקלט. לא פחות מזה צריך לשאול, אם ננהג על־פי פסוקנו זה, כלומר גם אם נשוב וננהיג עונש מוות - כלום נמסור את המתת הפושע בידי גואל הדם, אזרח מן השורה? (פ' שופטים תשס""ו) דין גואל הדם בזמן הזה מבואר בערך ""גואל הדם"" ב""אנציקלופדיה תלמודית"", וכך נאמר שם: בזמן הזה שאין דיני נפשות נוהגים, כתבו אחרונים שאין רשות ביד גואל הדם להרוג את הרוצח, שהרי אין לו רשות להרגו אלא לאחר שנגמר דינו בפני בית דין של עשרים ושלשה. ואפילו הסוברים שבזמן שדנו דיני נפשות יש לגואל הדם רשות להרוג את הרוצח קודם שנגמר דינו בבית דין, מסתפקים אם בזמן הזה שייך דין גואל הדם, שהרי על כל פנים זקוקים לקבלת עדות לברר אמיתת הדבר שהרגו הרוצח ובזמן הזה אין אנו רשאים לקבל עדות לדיני נפשות... ויש שכתב שאפילו אם בזמן שדנו דיני נפשות יכול גואל הדם להרוג את הרוצח גם בלי התראה, בזמן הזה שבטלו דיני נפשות ודאי שאין רשות לגואל הדם להרגו ואפילו לסבב לו מיתה על־ידי ערכאות, שלא יפה כחו של גואל הדם מכח סנהדרין וכל בתי דיני ישראל. ע""כ. וראה דברי נחמה ליבוביץ בעיוניה לספרנו (עמ' 182)."
	@22יג	"<b>""...ובערת דם הנקי מישראל וטוב לך"".</b> פשוטו של מקרא קשה, וראה רס""ג ואונקלוס. לדבריהם, הציווי הוא לבער את דם הרוצח ששפך דמו של זכאי וצדיק. (פ' שופטים תשמ""ח)"
		"וראה גם בסוף פרשת שופטים רס""ג וראב""ע. (פ' שופטים תשנ""ג)"
	@22יד	"<b>רש""י ד""ה לא תסיג גבול, ...בארץ ישראל עובר בשני לאוין וכו'.</b> לא ראיתי מי שימנה איסור זה בין המצוות התלויות בארץ. וראה מה שכתבתי למעלה (יב, יט). אך אם נכון הוא שאין מונים במסגרת זו של מצוות התלויות בארץ גם לאווים, מן הדין ליתן נימוק על כך. (פ' ראה תשל""ח, פ' שופטים תשנ""ה, תשנ""ז)"
		"השבוע אמר לי ידידי הגאון הרב יהושע ישעיהו נויבירט שליט""א, כי ראה אצל החזו""א הגדרה שמצוות התלויות בארץ פירוש - מצוות התלויות בגידולי הארץ. (פ' כי־תצא תשנ""ח) וראה מאמרו של הגאון הרב שאול ישראלי ""מצוה התלויה בארץ מהי?"" (""ארץ חמדה"" ח""א עמ' עה)."
		"וראה מה שכתבתי להלן (כז, יז). (פ' כי־תצא תשנ""ט)"
		"כל הנ""ל שייך גם לגבי ""לא תעזב את הלוי"" שגם הוא לאו שנוהג, רק בארץ ישראל. (פ' כי־תצא תשס""ג)"
		"ובאשר לאימרה ""קרקע אינה נגזלת"" ראה רש""י סוכה (ל ע""ב) שהכוונה לומר שאין הגזלן זוכה בקרקע הנגזלת ואינו קונה אותה אפילו כשיש יאוש בעלים. (פ' שופטים תשס""ו)"
		"<b>""...אשר גבלו ראשֹׁנים"" וגו'.</b> מה פירושה של הגבלה זו? כלום הלאו שייך רק לגבי הגבולות שגבלו ראשונים, ולא באשר לאלה שהתפתחו במשך הדורות? (פ' שופטים תשס""ה)"
		"לפי רש""י מדובר באיסור להחזיר את הגבול לאחור לתוך שדה חברו, אבל רמב""ן מדייק שמדובר רק בהסגת גבולות שחילקו הנשיאים בעת חלוקת הארץ, אבל המחזיר לאחור סימן חלוקת קרקע שנעשה אחרי חלוקת הנשיאים, כגון סימן גבול שעשו ביניהם שני אחים שחילקו שדה שירשו מאביהם, אינו עובר על לאו זה. הרמב""ם בהלכות גניבה (ז, יא) מחיל הלאו על כל הסגת גבול קרקע. נראה שהבין את פסוקנו כרש""י. (פ' שופטים תשס""ז)"
	@22טז	"<b>רש""י ד""ה לענות בו סרה, ...כגון שאמרו להם וכו'.</b> שוב יש לשאול: כלום יעלה על הדעת להנהיג דין עדים זוממים כיום במערכת המשפט? (פ' שופטים תשס""ו) הערת הגר""א נבנצל שליט""א: כן."
	@22יז	"<b>רש""י ד""ה ועמדו שני האנשים, בעדים הכתוב מדבר, ולמד שאין עדות בנשים וכו' (שבועות ל ע""א). ד""ה אשר להם הריב, אלו בעלי הדין (ספרי).</b> אמנם מן ההכרח הוא להסב ""שני האנשים"" על העדים, ולא על בעלי הדין כפי שנראה במבט ראשון, משום הנאמר בכתוב הבא ""והנה עד שקר העד"" וגו'. (ואולי גם בשל הכתוב הקודם - ""כי יקום עד חמס"", הרי שבעדים מדובר), אבל הקשיים שבעל ""שפתי חכמים"" רואה (אות ת), לעניות דעתי הם רחוקים, ורחוק עוד יותר לומר (כדבריו באות א), כאילו יש כאן ו""ו־החיבור, כי אם צריך להשלים, היה צריך לומר: ועמדו אשר להם הריב והעדים, או מעין זה, כי מכל מקום בעלי הדין ולא העדים הם העיקר. (פ' שופטים תשנ""א)"
		"ובטעם הדין ש""אין עדות בנשים"", מדברי חז""ל עולה שהטעם הוא מעלתה היתרה של האישה ""כל כבודה בת מלך פנימה"" (ראה שבועות ל ע""א). את העמידה בבתי הדין מאפיינות התקיפות ויכולת העמידה על הזכויות, ומקומה של האישה לא יוכר שמה. (פ' שופטים תשנ""ה) למעשה, ב""שולחן ערוך"" מובאת תקנת קדמונים המכשירה עדות אישה, אם יש בידה מידע ייחודי (חו""מ הלכות עדות לה, יד, הגהת הרמ""א). על פי תקנת קדמונים זו, פוסק הרמ""א שהאישה כשרה לעדות על אירוע שאין אפשרות לתכנן מראש מי יהיו עדים לו. כמו כן האישה כשרה להעיד במקום ששמה לב לפרטים שלא ראו אותם עדים אחרים. מכיוון שעיקר מטרת העדות היא הבאת המידע הייחודי שיש בידי מוסר העדות, נהוג כמעשה של שגרה לקבל בבתי הדין הרבניים עדות של אישה."
		"במקרים רבים נוספים אישה יכולה להעיד: (א) כל דבר שמסור בידה של אישה לתקנו, נאמנת היא להעיד לגביו (פסחים ד ע""ב תוספות ד""ה הימנוהו). למשל, היא נאמנת להעיד שעישׂרה את האוכל והפרישה חלה וכיוצא בזה."
		"(ב) עדות האישה מתקבלת גם בנושאים החמורים ביותר, דוגמת התרת אשת איש להינשא, כגון להעיד על נעדר שאינו בין החיים, ומכוח עדות זו מותרת אשתו של הנעדר מכבלי עגינותה, והיא רשאית להינשא לאחר (""שולחן ערוך"" אבן העזר יז, ג)."
		"(ג) אישה כשרה להעיד בכל נושא שמועילה בו עדות של עד אחד, כמו ענייני איסור והיתר (רמב""ם הלכות עדות ה, ג)."
		"(ד) אישה כשרה להעיד בענייני ייבום וחליצה (""שולחן ערוך"" אבן העזר סדר חליצה סימנים כא-כד. וראה רמב""ם הלכות ייבום וחליצה ד, לא)."
		"(ה) אישה נאמנת להעיד בעניינים שבינו לבינה (רמב""ם הלכות אישות כא, י)."
		"(ו) אישה כשרה להעיד על אישה שנשבתה שלא נאנסה בידי שוביה, וממילא היא מותרת להינשא לכהן (רמב""ם הלכות איסורי ביאה יח, יז)."
		"(ז) אישה נאמנת לקבוע היותה של הנערה בוגרת (""שולחן ערוך"" אבן העזר קנה, טו)."
		"מהדוגמאות הרבות של עניינים שהאישה נאמנת להעיד בהם עולה באופן ברור שפסולה של האישה לעדות איננו נובע מחוסר אֵמון בה. הטעם הוא כאמור משום ""כל כבודה בת מלך פנימה"". התורה מבקשת לחסוך מן האישה פגיעה מיותרת במעמדה, ועם זאת ביכולתה למסור עדות בכל נושא שיש בידה מידע ייחודי בו."
		"ישנם אף דינים המיוחדים לאישה בנוגע לדרך גביית העדות: גביית העדות אינה נעשית באופן המצריך את האישה להגיע לבית הדין ולהתייצב להליך של חקירה פומבית, אלא היא נגבית על־ידי שליחי בית הדין, הנשלחים אל האישה משום כבודה, כמצויין ב""פתחי תשובה"" (""שולחן ערוך"" חושן משפט לה, יד סק""י): וכבר נהגו כל בתי דיני ישראל לשלוח נאמני הקהל לנשים יקרות שיגידו העדות. ע""כ. מלבד זאת קובע הר""ן, שאין בודקים עדות נשים בדרישה וחקירה (יבמות סוף פרק ב בשם הגאונים). היינו: בית הדין משתדל להימנע מלחשוף את האישה לחקירה נגדית, גם כשהיא נקראת להעיד, לפי הכלל ""כל כבודה בת מלך פנימה"" (תהלים מה, יד). (וראה מאמרו של עו""ד הרב אברהם וינרוט ""נשים וההליך השיפוטי"" בספרו ""פמיניזם ויהדות"" עמ' 89). הערת הרב איתן שנדורפי שי': עיין גם בספר ""אמונות"" של הרב ישראל הס (ח""א עמ' 41). והוסיף הרב פינחס דנינו שי': הגאון הרב שלמה שפירא שליט""א הביא בדברי ההקדמה לשו""ת ""זכר יצחק"" שהאשה פשוט לא מצוּוה להעיד, ואינה בכלל ""אם לא יגיד""."
		"<b>רש""י ד""ה אשר יהיו בימים ההם, יפתח בדורו כשמואל בדורו (ראש השנה כה ע""ב). צריך אתה לנהוג בו כבוד. ע""כ.</b> כלומר אמנם יפתח היה פחוּת משמואל, אך ביחס לדורו היה בעל מעמד זהה לזה של שמואל. ויפה בהקשר זה אימרתו של ה""חתם סופר"" (לפחות כך שמעתי בשמו) שמצא לדברי חז""ל אלו סעד בלשון הכתוב, והיה קורא בלשון תמיהה - ""וכי יפתח איש בּוּר?"" (ראה שמות כא, לג). (פ' שופטים תשנ""ז) ובספר ""ארץ נושבת"" (עמ' עד) מספר הגאון רבי אברהם הכהן זצ""ל מגבאס שבתוניסיה על אדם אחד שבא לפני רב להבחן ולקבל ממנו סמיכה לרבנות. בחנו הרב ומצאו כלי ריק, ידיעותיו שטחיות ורדודות ואינו ראוי לפסוק הלכות והשיב פניו ריקם. אמר הלה: אבל אלו הם פני הדור, הכל שטחי ורדוד וכבר נאמר: ""יפתח בדורו כשמואל בדורו"" (ראש השנה כה ע""ב)? ענהו הרב: תשובתך בפרשת משפטים. פשפש הלה ולא מצא. אמר לו הרב: הן מקרא מפורש הוא ""וכי יפתח איש בור"" (שמות כא, לג) כלומר, כלום יעלה על דעתך שיפתח היה באמת בּוּר ועם הארץ? ודאי שלא. תלמיד חכם היה, אלא שלא הגיע למדרגתו של שמואל הרמתי שהיה שקול כמשה ואהרן, אבל מי שאינו יודע הרי אינו יודע ומאומה לא יהפכו לרב מלבד הלימוד. הערת ר' זאב נוימן שי': וראה שיחות הרצי""ה לספר במדבר (עמ' 252)."
	@22יח	"<b>רש""י ד""ה ודרשו השופטים היטב, על פי המזימין אותם וכו'.</b> לשון ""על פי"" קצת קשה וטעון הבהרה. (פ' שופטים תשנ""ז)"
@11כ	@22א	"<b>רש""י ד""ה כי תצא למלחמה, ...שאין מחוסר אבר יוצא למלחמה. ע""כ. </b>לא ידעתי טעמה של הלכה זו - למה לא יצא כשחסרה לו אצבע קטנה של יד שמאל? (פ' שופטים תשנ""ה) וראה ""באר בשדה"". לדבריו, מי שיש לו חסרון בגופו עלול יותר ליפול במלחמה. וראה ""גור אריה"". על כל פנים, דין זה נוהג דווקא במלחמת הרשות, אבל במלחמת מצוה כולם יוצאים, אפילו בעל מום (כך מבאר ר""ע מברטנורא על המשנה בסוטה פ""ח, מ""ז. וראה דברי רש""י בפסוק י)."
		"<b>רש""י ד""ה סוס ורכב, ...וכן הוא אומר... (שופטים ו)... וכן הוא אומר (שמות טו) וכו'.</b> הרי לך עוד אחד מן המקרים הרבים בהם רש""י מוכיח תחילה מן הרחוק (שופטים ו) ורק אחר כך מן הקרוב (שמות טו). (פ' שופטים תשנ""ז)"
		"<b>""...לא תירא מהם"" וגו'.</b> הוזהרנו בזה, שאם יראה האדם כי צרה קרובה, תהיה ישועת ה' בלבבו ויבטח עליה, כענין שנאמר: ""אך קרוב ליראיו ישעו"" (תהלים פה, י), וכן כתוב: ""מי את ותיראי מאנוש ימות"" (ישעיה נא, יב). כך בספר ""שערי תשובה"" (שער ג, אותיות לא-לב). (תש""ה)"
	@22ג	"<b>""...אל ירך לבבכם אל תיראו ואל תחפזו ואל תערצו... מי האיש אשר בנה בית חדש ולא חנכו"" וגו'.</b> הסדר תמוה, שהרי לכאורה היה מוטב להוציא תחילה את כל אלה שאמורים לשוב לבתיהם ולא לצאת למלחמה, ולומר דברי חיזוק לאלו שיוצאים למלחמה. ולשאלה ששאלה רבקה ספירא שתח', האם חובה או רשות הוא שלא לצאת למלחמה בשלושת המקרים המוזכרים בפסוק ה-ז, עדיין לא מצאתי תשובה. (פ' שופטים תשנ""ב)"
		"וראה דברי רש""י לפסוק ו (ד""ה פן ימות במלחמה): ""...שאם לא ישמע לדברי הכהן, כדאי הוא שימות"". משמע שרש""י רואה בכך חובה - אולי מחשש שמא ינוס ויגרום למנוסה. אבל רשב""ם לפסוק ה מפרש שאין זו חובה. (פ' שופטים תשנ""ז)"
		"מדברי רמב""ם בהלכות מלכים אין לראות תשובה, ומוני המצוות אינם מציינים מצוה באשר להתנהגות יוצאי הצבא ומדברים בכהן ובשוטרים בלבד. (פ' שופטים תשנ""ט, לפני נישואיה של רבקה ספירא שתח')"
		"רמב""ם (הלכות מלכים פרק ז) מבאר רק על מצוות ההכרזה ופרטיה, אך לא חיובה את השומעים, עליהם נאמר שם (הלכה ד), למשל, ""ואחר שחוזרין כל החוזרין מעורכי המלחמה"" וכו'. ובספר המצוות (מצות עשה קצא) כנ""ל. מעין זה בספר ""מצוות השם"" (סימן תקכה, ריד): ""מצוות עשה למנות כהן משוח מלחמה"" וכו', ואחר כך (סימן תקפא, שמח): ""מצוות לא תעשה שלא יצא חתן למלחמה ולא לשום דבר שנה תמימה"" וכו'. כלומר דווקא לגבי חתן יש איסור, כנראה משום מצוות עשה (שם סימן תקפה, רלד) שישמח חתן את אשתו שנה תמימה, שנאמר ""נקי יהיה לביתו"" וכו', וכל זה שלא כדברי הרב יחזקאל ליכטנשטיין שי' בשבת ה""שבע ברכות"" היפה של נתנאל וחיה שי' בשבת פרשת שופטים בנוה דניאל, שטען כי בשלושת המקרים הללו <b>חובה </b>מוטלת על החייל שלא לצאת למלחמה. (פ' שופטים תש""ס)"
		"סוף סוף מצאתי שבעל ""תורה תמימה"" על פסוק ז (אות לו) נדרש לשאלה ודן בה באריכות. סיכומו: חובה על החייל לחזור לביתו, בין מחמת יראה ורכות לב בין מחמת בית, כרם או אישה. (פ' כי־תצא תשס""ג) וראה ""מנחת חינוך"" (מצוה תקכו אות ח). וראה מש""כ להלן (בסוף פרשת כי־תצא)."
		"הרי חלוקת הדיבורים־ההכרזות אל העם לפי רש""י (פסוק ח ד""ה ויספו השוטרים): (פסוקים ג-ד) הכהן המשוח לבדו, בלי סיוע השוטרים; (פסוקים ה-ז) הכהן מדבר ושוטר משמיע את הדברים שנית לעם, למי שלא שמע; (פסוק ח) שוטר מדבר ושוטר משמיע. על דרך זו מבאר אביי בגמרא (סוטה מג ע""א) את דברי התנאים, אך אין שם כל הסבר לעצם הצורך בחלוקה משולשת זו. (פ' כי־תצא תשס""א) וראה ""אזנים לתורה"" שכתב: היינו מפני שהכהן עתיד לאמר להם ""אל ירך לבבכם"", אינו מן הראוי שיאמר להם ""מי האיש הירא"", ולפיכך השוטר משמיע דברים אלה מפי עצמו."
		"<b>רש""י ד""ה אל ירך לבבכם וגו'. ארבע אזהרות כנגד ארבעה דברים שמלכי האומות עושין וכו'. </b>קצת קשה הצמצום שמטילים חז""ל־רש""י על לאווים אלה, שהרי במציאות של היום סיטואציות כמתואר אין, וכי הלאווים נעלמים עם המציאות, כלומר הם ניתנו רק לזמן מסוים ותו לא? (פ' שופטים תשנ""א)"
	@22ה	"<b>""...מי האיש אשר בנה בית חדש... אשר נטע כרם... אשר ארש אשה"" וגו'.</b> כאשר הרהרתי קצת על סדר הדברים ליד שולחן השבת, אמרה ממן שתח' שלכאורה זהו הסדר העדיף - תחילה יבנה בית, אחר יטע כרם ורק אחר ישא אשה. ואכן כך לשון הגמרא (סוטה מד ע""א): לימדה תורה דרך ארץ, שיבנה אדם בית (למגורים), ויטע כרם (לפרנסתו) ואחר כך ישא אשה. ע""כ. ואולם ראה סדר הדברים להלן (כח, ל) שגם שם מוזכרים שלושה דברים אלה. (פ' שופטים תשנ""א) וראה ""צדה לדרך"" לפסוק ה שהסדר השונה בפסוקי התוכחה (להלן כח, ל) הביא את חז""ל (במסכת סוטה שם) לעגן את הסדר הראוי בדברי שלמה שאמר בחכמתו כי יש לבנות בית תחילה, לאחר מכן ליטוע כרם ולבסוף לישא אישה."
		"וראה מה שכתבתי להלן (כד, ה). (פ' כי־תצא תשנ""ט)"
		"<b>""...מי האיש אשר בנה בית חדש ולא חנכו ילך וישׂב לביתו"" וגו'.</b> אם נתאים פרשה זו לתנאי זמננו, נצטרך לתרגם ""בית חדש"" בדירה חדשה. והפסוקים הבאים (""אשר נטע כרם"" וגם זה שלאחריו ""אשר ארש אשה"") לא ימעיטו את מספר יוצאי הצבא בהרבה, שכן נוטעי הכרמים נתמעטו ואירוסין של תורה איננו עושים אלא במעמד החופה יחד עם הנישואין. ובאשר לעוברי עבירה החוזרים בשביל עבירות שבידם (ראה רש""י לפסוק ח ד""ה הירא ורך הלבב, לשיטת רבי יוסי הגלילי), אי""ה גם אלה ילכו ויתמעטו. ויפה העיר כאן בעל ""אזנים לתורה"", שדרכו של עולם היא, שמעמידים שוטרים כדי להשגיח שלא ישתמטו מלהתייצב לצבא. ובישראל אינו כן, השוטרים ממונים להשגיח, שכל מי שאינו מחוייב ללכת למלחמה (או שאינו ראוי ורצוי במלחמה) - ילך וישוב לביתו. (פ' שופטים תשנ""ה)"
		"<b>""...ילך וישׂב לביתו"" וגו'.</b> תמוה שאין רש""י מביא כבר כאן את דברי הגמרא (סוטה מג ע""א) שארבעה אלה ""מספקין מים ומזון ומתקנין את הדרכים"", והרי כאן מקומה של הערה זו. (פ' כי־תצא תשנ""ט)"
		"<b>רש""י ד""ה ואיש אחר יחנכנו, ודבר של עגמת נפש הוא זה. ע""כ.</b> הרבה תמהתי על דיבור זה, כלום פציעה או מוות ח""ו בשדה הקרב אינם דבר של עגמת נפש, לפצוע או לשאירי החלל? וצריך לומר שלא עצם אי־חינוך הבית על־ידי עצמו הוא הדבר שיש בו משום עגמת נפש, אלא תוצאתו, שכן הוא עלול לגרור אחריו ניסה, שלו ובשל כך של אחרים, וזוהי עגמת הנפש. אכן מעין זה אצל ראב""ע על אתר. ונראה שכוונת רש""י וראב""ע בדבריהם לתת טעם גם לנושא אישה ונוטע כרם ולא רק לחונך בית. (פ' שופטים תשנ""א)"
		"וכתב על פסוק זה הרב יהודה שביב שי' בגליון ""שבת בשבתו"", אחר שהזכיר דברי מהר""ל ב""גור אריה"" ודברי ראב""ע, כי הפטור של שלשתם - בונה בית, נוטע כרם ונושא אשה - הוא כדי להעמיד זה מול זה, מלחמה שפירושה הרס וחורבן מול שלושה אלה שעוסקים בבנייה, אם באבן ואם בצומח ואם בחיים, ולאפשר להם להמשיך בעיסוקם זה. הרעיון יפה. (פ' שופטים תשנ""ז)"
		"ובאשר לביאורו של רש""י: חנוך - לשון התחלה, השווה לדבריו בספר בראשית (יד, יד). (פ' שופטים תשס""ו)"
	@22ו	"<b>רש""י ד""ה פן ימות במלחמה, ...שאם לא ישמע לדברי הכהן, כדאי הוא שימות. ע""כ.</b> קשה לי: (א) היכן שמענו שאי־ציות לדברי כהן מחייב מיתה? (ב) למה אין רש""י מעיר כך כבר לפסוק ה? (ג) למה רש""י מדבר בדברי כהן, והרי לפי האמור בפסוק ה אלה הם דברי השוטרים? (פ' שופטים תשנ""ד, תשנ""ה, תשנ""ט) לשתי השאלות האחרונות נדרש ר' שמואל פ. גלברד ב""לפשוטו של רש""י"". על שאלה (ב) כתב (בהערה ח): רש""י המתין בביאור זה (מן הספרי) עד פסוקנו ולא כתבו בפסוק ה, שבו נאמר לראשונה ""פן ימות במלחמה"" כי כאן הם סיום דברי הכהן ומכאן ואילך דברי השוטרים, ומי שלא ישמע לדבריהם אינו מתחייב בנפשו. ע""כ. ועל שאלה (ג) כתב: כפי שרש""י כותב בדיבור הסמוך אלה הם עדיין דברי הכהן, אבל שוטר משמיע אותם. מכאן ואילך דברי השוטרים."
	@22ז	"<b>""ומי האיש אשר ארש אשה ולא לקחה ילך וישׂב לביתו"" וגו'.</b> במה דברים אמורים? במלחמת הרשות. אבל במלחמת מצוה הכל יוצאין, אפילו חתן מחדרו וכלה מחופתה (סוטה מד ע""ב). באשר לחיוב יציאת כלה מחופתה אל שדה הקרב, ראה דבריו היפים של בעל ""תורה תמימה"" על אתר (אות לו) שכתב: ועיין ביבמות (סה ע""ב) - ""דרכו של איש לכבוש ואין דרכה של אשה לכבוש"", וכן בקידושין (ב ע""ב) - ""אין דרכה של אשה לצאת למלחמה"". ולפי זה צריך עיון הלשון שבכאן ""אפילו כלה מחופתה"". וצריך לומר דאין הלשון בדווקא, אלא הוא על דרך מליצת הכתוב ""יצא חתן מחדרו וכלה מחֻפתה"" (יואל ב, טז), והכוונה שנשבתה כל שמחה עד שהכלה שבה מחופתה לביתה מפני שחתנה יוצא למלחמה. ע""כ. וראוי לפרסם דבריו היטב. (פ' כי־תצא תשס""ג) הערת ר' חזקי פוקס שי': יעויין ברדב""ז (הלכות מלכים ז, ד) שהוסיף הסבר שני, שהכלה היוצאת מחופתה מצטרפת אל הנשים בסיוע למלחמה, ומספקת יחד אתן מים ומזון ללוחמים. הערת ר' זאב נוימן שי': ועין בשיחות הרצי""ה לספר דברים (עמ' 355 ובהערות שם)."
	@22ח	"<b>רש""י ד""ה ויספו השוטרים, ...ושני ושלישי - כהן מדבר ושוטר משמיע וכו'.</b> במילים ""ושני ושלישי"" הכוונה למילים ""ומי האיש"" שבפסוקים ו ו-ז. (פ' שופטים תשס""ב, גני־טל)"
		"וכבר שאלתי למעלה (בפסוקים ג-ח) מה פשר החלוקה בין הקטעים השונים, שזה כהן אומר ומשמיע, זה כהן אומר ושוטר משמיע וזה שוטר אומר ומשמיע, ועדיין לא ראיתי לזה הסבר. (פ' שופטים תשס""ב) וראה מש""כ שם."
		"<b>רש""י ד""ה הירא ורך הלבב, ...ולכך תלתה לו תורה... שלא יבינו שהם בעלי עבירה וכו'.</b> לימוד גדול הוא עבור ציבור שומרי המצוות. פטרה התורה כמה וכמה לוחמים מלצאת אל הקרב, כל זאת על מנת לכסות על חרפתם של החוזרים בשביל עבירות שבידם, שחלילה לא יוודע בציבור מיהם בעלי עבירה. מופלאה היא הזהירות היתרה שנוקטת התורה כדי לכבד אפילו עוברי עבירה, וראוי שנלמד ממנה. (פ' שופטים תשס""א) וראה מש""כ להלן (כה, ו)."
	@22ט	"<b>רש""י ד""ה שרי צבאות, שמעמידין זקפין מלפניהם ומלאחריהם... זקפין - בני אדם עומדין בקצה המערכה וכו' (ספרי קצח).</b> לא ידעתי מה טעם בעמידת הזקפין הללו מלפניהם, הלא תפקידם מתייחס לאלו הרוצים לחזור מן המערכה ופונים לאחור. ועוד: דומה שנדיר הוא, שרש""י יבאר מונח של חז""ל כשלא הזכיר כלל, שמונח חז""לי הוא. (פ' שופטים תש""ס) באשר לתפקיד הזקפין ראה רש""י (סוטה מד ע""א ד""ה מעמידין זקיפין מלפניהם). לדבריו, העמידו בני אדם גיבורים בראש הלוחמים ותפקידם היה להעמיד, לזקוף ולהעניק כוחות מחודשים לאלו הנופלים. מאחור העמידו אנשים אחרים, שתפקידם היה לשמור שלא ינוסו."
	@22י	"לפי רש""י נצטווינו על קריאה לשלום רק במלחמת רשות, שנועדה להרחיב את גבול ישראל ולהרבות שמעו וגדולתו של המלך (ראה רמב""ם הלכות מלכים ה, א), אבל במלחמת מצוה שנועדה לכבוש את הארץ, אין מצוה לקרוא לשלום. ורמב""ן חולק. לדבריו, אין חילוק בין מלחמת מצוה לרשות לענין קריאה לשלום. וכך גם ברמב""ם (הלכות מלכים ו, א). וצריך לבדוק האם וכיצד זה נוגע לדיבורים על שלום של ימינו אנו. (פ' שופטים תשנ""ד) הערת הרב איתן שנדורפי שי': בנוגע לקריאה לשלום בימינו: יש להדגיש שהקריאה לשלום שמדובר בה כוללת קבלת שבע מצוות בני נח ומס ועבדות, כמפורט ברמב""ם (הלכות מלכים ו, א). הערת הגר""א נבנצל שליט""א: אין לנו מלך ולא סנהדרין ואין גדר מלחמה."
	@22יא	"<b>רש""י ד""ה למס ועבדוך, עד שיקבלו עליהם מסים ושעבוד (ספרי). ע""כ. </b>הדברים אינם ברורים לי - מה פירוש ""עד""? (פ' שופטים תשנ""ח) מקורו של רש""י בספרי, וזו לשון הספרי: אמרו מקבלים עלינו מסים ולא שעבוד, שעבוד ולא מסים - אין שומעים להם <b>עד</b> שיקבלו עליהם זו וזו."
	@22יז	"<b>רש""י ד""ה כאשר צוך, לרבות את הגרגשי. ע""כ.</b> ראה דברי ""שפתי חכמים"" (אות ו). וראה דברי רש""י בספר שמות (לג, ב) ומה שכתבתי שם. (פ' שופטים תש""ס)"
	@22יט	"<b>רש""י ד""ה רבים, ...מכאן אמרו, אין צרין על עיירות של גויים פחות משלושה ימים קודם לשבת וכו'.</b> צריך לבדוק מה תוקפו של דין זה בימינו. (פ' שופטים תשס""ד) הערת ר' זאב נוימן שי': עיין ""משיב מלחמה"" לגאון הרב שלמה גורן (ח""א סימן ב)."
		"<b>שם. ...וכן הוא אומר ""וישב דוד בצקלג ימים שְׁנָיִם"" (שמואל ב' א, א) וכו'.</b> לכאורה שייכת מובאה זו לד""ה הקודם, ד""ה ימים. ועם זאת קשה, כיצד לומד משם ש""רבים"" הם שלושה ו""ימים"" הם שנים, והרי שם נאמר במפורש ""ימים שנים"", כך שאין שם מה לדייק. (פ' שופטים תשס""א)"
@11כא	@22א	"<b>""כי ימָּצא חלל באדמה אשר ה' אלהיך נֹתן לך לרשתה"" וגו'.</b> הרי שדין עגלה ערופה ממצוות התלויות בארץ הוא, ואף על פי כן לא ראיתי שמונים אותו בסוג מצוות זה, והוא עשה ולא לאו. וראה מה שכתבתי למעלה (יב, יט; יד, כז; יט, יד). (פ' שופטים תשנ""ח)"
		"וזה שאינו נוהג כיום, זה משום שצריך סנהדרין גדולה (סוטה מד ע""ב; רש""י להלן ב ד""ה ויצאו זקניך). וראה ראב""ע וחזקוני להלן (פסוק י). (פ' כי־תצא תש""ס)"
		"גם כאן עוזרת הגדרתו של מרן ה""חזון איש"" את המצוות התלויות בארץ, כמצוות המתייחסות לגידולי הארץ, כפי שמסר לי ידידי הגאון הרב יהושע ישעיהו נויבירט שליט""א. (פ' שופטים תשס""ב)"
		"וראה במסכת סוטה (מז ע""ב): ""משרבו הרוצחנין בטלה עגלה ערופה לפי שאינה באה אלא על הספק"". ולכאורה קביעה זו - בטלה עגלה ערופה - היא תקדים חמור ביותר, וצריך לעיין בטעם הדבר. (פ' שופטים תשס""ד) לפי רש""י שם, ריבוי הרוצחים הביא לכך שאותם רוצחים סדרתיים כבר מוכרים לרשויות ואם כן הספק ""מי הכהו"" איננו עוד ספק גמור (מעין זה במאירי). הרש""ש מבאר בדעת רש""י שביטול דין עגלה ערופה נבע מכך שהפסיקו לדון דיני נפשות (ראה עבודה זרה ח ע""ב שמשרבו הרוצחים הפסיקו לדון דיני נפשות כדי לא לחייבם), ואם כן אין טעם לעשות מעשים שיסייעו לגילוי הרוצח, שכן ממילא לא ידונוהו. טעם נוסף מביא הרש""ש בשם התוספתא: נאמר לגבי עגלה ערופה ""כי ימצא חלל באדמה"". מפסוק זה דורשים - ""כי ימצא"" - פרט למצוי, לכן משרבו הרוצחנין ונעשה הדבר מצוי, בטלה עגלה ערופה."
	@22ד	"<b>""...נחל איתן..."".</b> מכאן שהתיבה ""נחל"" אין פירושה נחל מים בלבד כי אם גם השטח שלצדי המים, שאם לא כן, לא שייך לומר ""איתן"" וגם לא ""לא יעבד בה"" וגו'. וכן גם משמע מן במדבר (יג, כג) - ""נחל אשכל"". (פ' שופטים תשס""ב) ולפי רש""י ""נחל"" האמור כאן, היינו עמק, ולא של מים, ו""איתן"" - לשון חוזק, קרקע קשה שלא נעבדה מעולם (כך מבוארים דברי רש""י ב""קיצור מזרחי""). והרמב""ם (הלכות רוצח ושמירת הנפש ט, ב) חולק ומפרש: נחל ששוטף בחזקה בימות הגשמים, ובימות החמה נעבד ונזרע. אבל מעתה לא יעבד ולא יזרע."
	@22ט	"<b>רש""י ד""ה ואתה תבער, מגיד שאם נמצא ההורג וכו'.</b> הגמרא במסכת כתובות (לז ע""ב) לומדת דין זה - של הורג שנמצא לאחר שנתערפה העגלה, שאין בית דין פוטרין אותו - מהפסוק ""ולארץ לא יכֻפר לדם אשר שֻׁפך בה כי אם בדם שֹׁפכו"", ולא מ""ואתה תבער הדם הנקי"" (במדבר לה, לג). תוספות שם (ד""ה ואחר כך) מקשים מדוע רש""י בפירוש החומש שינה, ומתרצים שהגמרא למדה שהכתוב ""ואתה תבער"" בא להקיש שופכי דמים לעגלה ערופה שמיתתן בסייף, מתבאר כמאן דאמר שחנק חמוּר (ראה סנהדרין נב ע""ב), ורש""י פירש כמי שסובר שחנק קל, ולשיטה זו רוצח שמיתתו בסייף נלמד מ""נקם ינקם"", ואם כן הפסוק ""ואתה תבער הדם הנקי"" מיותר עבור הלימוד שאם נתערפה העגלה ואחר כך נמצא ההורג - אין פוטרין אותו. והכתוב ""ולארץ לא יכֻפר"" נדרש כשיטת רבא במסכת כריתות (כו ע""א), שמביאים עגלה ערופה אף על פי שעבר יום הכפורים. (תש""ה) וראה תירוצו של רשב""ץ שם."
		"<b>רש""י ד""ה ואתה תבער, ...והוא הישר בעיני ה'. ע""כ.</b> כששאלתי את שכני ר' בנציון קריגר שי', למה אין רש""י מבאר כאן את התיבה ""הישר"", וכפי שאינו מפרשה למעלה (יג, יט), ושלא כמו (ו, יח; יב, כח), שם אכן הוא מפרשה, אמר לי, והרי רש""י מפרשה - ""והוא הישר"", כלומר הריגת הרוצח גם אחרי עריפת העגלה הוא ""הישר"", אך דבריו לא נראו לי, שכן לעניות דעתי לא סביר להסב את הציווי על עשיית הישר על מקרה ספציפי כל כך. בדיקת דברי רש""י העלתה שבדפו""ר הגירסה היא: ""והוא הישר והטוב"", כלומר אכן מדובר פה בגדרי ""ועשית הישר והטוב"". (פ' שופטים תשמ""ח)"
		"וראה מה שכתבתי למעלה (יט, יג). (פ' שופטים תשנ""ג)"
		"וראה ""דעת מקרא"" על אתר שכתב: רוצה לומר, אם תעשה הישר בעיני ה', לא ישפך דם נקי בארצך וכו'. (פ' שופטים תשס""א)"
		"בסעודת בר־המצוה של חננאל שי' דיברתי על דיני ברכת ""ברוך שפטרני מעונשו של זה"", נוסחה, טעמיה וזמנה, דברים שכבר אמרתי בהזדמנות אחרת (בבר־המצוה של אריאל שי'. ראה ספר במדבר, סוף פרשת שלח־לך), והוספתי כי לפי שני הטעמים המובאים ב""מגן אברהם"" (""שולחן ערוך"" אורח חיים רכה, ב. האחד - שעכשיו נפטר האב מעונשו של בנו. והאחר - עד עתה הבן נענש בעוון האב, וממילא יש עונש גם על האב שבנו ייענש על ידו, ומעתה שוב אין הבן נענש בעוון האב, וממילא נפטר האב מעונש של גרמא), ראוי היה שיברך האב ברכת ""ברוך שפטרני"" גם בבת מצוה!"
		"תשובה לשאלה זו מצאתי כששבתי למקור הדין במדרש בראשית רבה (סג, י): ""אמר רבי אלעזר: צריך אדם להטפל בבנו עד י""ג שנה. מכאן ואילך צריך שיאמר, ברוך שפטרני מעונשו של זה""."
		"בעל ""מתנות כהונה"" מבאר שם: ""להטפל וכו' - לטפל עמו, ללמדו תורה ומצוות. ע""כ. כלומר אין מדובר בטיפול ברווחת הילד, בדאגה לצרכיו הפיזיים וכדו', אלא בדבר מסוים מאוד שאינו שייך אלא אצל בנים - לימוד תורה, וממילא שייך לברך רק אצלם, כי טעם הברכה הוא - איני מחוייב עוד ללמדו תורה."
		"כללו של דבר, גדול אתה עכשיו, חננאל, לא אביך נענש בגללך ולא אתה בגלל אביך, וללמוד תורה אתה חייב בעצמך. ברכתנו - של סבתא ושלי - שתלך בדרך טובים ותלמד תורה - הרבה הרבה תורה ודרך טובים טובים, לאושרך, לתפארת הוריך והמשפחה הגדולה כולה. (פ' שופטים תשנ""ב) באשר לאמירת הברכה בשם ומלכות (שאלה שנידונה בספר במדבר, סוף פרשת שלח־לך) כתב הרב שלמה אבינר שי' באחד מגיליונות פרשת השבוע: הרבה נהגו לא לברך בשם ומלכות כי ברכה זו אינה מופיעה בגמרא אלא במדרש (פסקי תשובות רכה אות ה) והעידו שה""חזון איש"" אמר שאין אומרים בשם ומלכות (דינים והנהגות ממרן ה""חזון איש"" עמ' נב) וכן הגאון רבי משה פיינשטיין (שו""ת דברי חכמים עמ' עז), אלא הרבה גדולים הורו לברך בשם ומלכות על פי הגר""א, ובכללם: מהרי""ל דיסקין, הגאון רבי שמואל סלנט, הגאון רבי צבי פסח פראנק והגאון רבי שלמה זלמן אויערבך. וכן הברכה מופיעה בשם ומלכות בסידור ""עולת ראיה"" (ח""א עמ' שיב). ואמר הגאון רבי יעקב קמינצקי דעביד כמר עביד ודעביד כמר עביד, ויש לכל שיטה על מי לסמוך (ועיין גאון ההוראה על הגאון רבי צבי פסח פראנק ח""ב עמ' 135, ועלהו לא יבול ח""א עמ' קכ). הערת ר' זאב נוימן שי': ועיין עוד בספר ""שלמי שמחה"", פסקים של הגרש""ז אויערבך (פרק ק עמ' תרלח ואילך)."
		בת־מצוה של רחלי שתח'
		"דבר מרכזי בפרשת השבוע שלנו הוא הדרישה לאמת (ולא לסתם דברים). הדרכה זו באה כבר בפרשת ראה בהקשר של הנהגת הדיינים בבתי הדין: ""ודרשת וחקרת ושאלת היטב"" (למעלה יג, טו), ובפרשת שופטים בהקשרים שונים: בתחילה, במסגרת הציווי על מינוי שופטים ושוטרים בא ציווי כללי ""צדק צדק תרדֹף"" (טז, כ), לאחר מכן בדין עובד עבודה זרה: ""ודרשת היטב והנה אמת"" (יז, ד), במצוות השמיעה לסנהדרין ""ודרשת והגידו לך"" (יז, ט), וכן ""על פי התורה אשר יורוך ועל המשפט אשר יאמרו לך תעשה, לא תסור מן הדבר אשר יגידו לך ימין ושמאל"" (יז, יא), ולבסוף, בדין עדים זוממים ""ודרשו השֹּׁפטים היטב"" (יט, יח)."
		"חזקה שתעשי כן ותביאי הרבה נחת להורים, לסביך ולסבתותיך, לאחיך ולאחיותיך. (א' דראש חודש אלול תשס""א)"
		שבע ברכות של נתנאל וחיה שי'
		"בהזדמנות חגיגית זו אבקש לומר לנתנאל ולחיה שי' ולכולכם דבר חשוב. כד הוינא טליא, חונכנו על זהירות מפני חילול השם ושמירה על שמה הטוב של המשפחה. הדרכה זו שגורה היתה בפי אבא ואמא הי""ד. ב""ה הקימונו משפחה חדשה, וזכרנו דברים אלה, ובא הזמן שאמרו לבנים (לרבות הבנות): אתה בנו של..., ואחר כך גם: אתה הנכד של..., ובא הזמן שזכינו לשמוע: אתה האבא של..., וגם: אתה הסבא של..., וב""ה תמיד בהקשר חיובי. נתנאל וחיה, אתם הראשונים להקמת דור חדש במשפחה זו. תפילתנו שגם עליכם יאמרו: אבא של..., סבא של... ותהיה בריתכם ברית מלח עולם, כדברי רש""י (במדבר יח, יט): ""ברית... בדבר הבריא ומתקיים ומבריא את אחרים"". (פ' שופטים תש""ס)"
		"פרשת כי תצא היא הפרשה הגדושה ביותר במצוות בכל התורה (שבעים וארבע מצוות לפי מנין המצוות של הרמב""ם), ובעוד פרשת שופטים מוקדשת לענייני הציבור ומנהיגיו (שופטים, שוטרים, מלך, כהנים, לויים, נביא, זקני העם וזקני העיר) פרשתנו עוסקת בעיקר במצוות המוטלות על הפרט בכמה ממעגלי חייו."
	@22י	"עניין יפת תואר, עיין תוספות קידושין (כב ע""א ד""ה שלא ילחצנה). לדבריהם, שיטת רש""י היא שבשעת המלחמה אסור לאדם לבוא על יפת התואר, אלא רק לאחר שתתגייר. ופירשו בשם רבנו תם שביאה ראשונה מותרת במלחמה אף קודם שהתגיירה, ורק ביאה שניה אינה מותרת אלא אחר שהתגיירה. ואיסור שלא ילחצנה במלחמה הוא שלא ילחצנה להתחיל במעשים האמורים בפרשה ""וגלחה את ראשה ועשתה את צפרניה"" וגו' במלחמה, אלא רק אחר שתבוא לביתו. אבל ה""פני יהושע"" מפרש את דברי רש""י אחרת, שהאיסור הוא רק לבוא עליה במלחמה, אבל מותר לו לבא עליה ביאה ראשונה משהכניסה לביתו, אף קודם שהתגיירה. (תש""ה)"
		"זה שאין עוד מצוות שבהן מתחשבים ביצר הרע, לכאורה אין זה אלא משום האווירה המיוחדת של מלחמה שבה מותר ומצוה להרוג, וכל עיכוב קל בדרך עלול לסכן את הכלל כולו. לפיכך מותר החייל לאכול כל דבר ולפיכך מותר ביפת תואר, וכך כתב הרמב""ם (הלכות מלכים ומלחמותיהם ח, א-ב): חלוצי צבא, כשיכנסו בגבול העכו""ם ויכבשום וישבו מהן, מותר להן לאכול נבלות וטרפות ובשר חזיר וכיוצא בו, אם ירעב ולא מצא מה יאכל אלא מאכלות אלו האסורים, וכן שותה יין נסך, מפי השמועה למדו 'ובתים מלאים כל טוב' ערפי חזירים וכיוצא בהן. וכן בועל אשה בגיותה אם תקפו יצרו, אבל לא יבעלנה וילך לו, אלא מכניסה לתוך ביתו, שנאמר: ""וראית בשביה אשת יפת תואר"". ע""כ. (פ' כי־תבוא תשס""ד) וכך כתב בעל ""אזנים לתורה"" (בפסוק יא): הדברים תמוהים, הרי בכל דבר איסור יש סכנת יצר הרע, שמא יתגבר על האדם ויעשה באיסור, ובפרט בעריות, ואף על פי כן לא התיר הקב""ה את האיסורים כדי לפייס את היצר, ומה נשתנה יפת תואר? ויש לומר שאין זה פיוס ליצר הרע, אלא תרופה נגדו, שהרי למלחמה יוצאים רק אלה שאין בידם שום עברה ואפילו דרבנן... ומה זה קרה לנקי וצדיק שנפל ברשת טמן לו יצר הרע? אלא שהמלחמה השפיעה עליו לרעה... וכשיעשה זאת באיסור, הרי הוא איבד את ""שיווי המשקל"" הרוחני שלו, ונמצא ברשות יצר הרע להחטיאו שנית, כי עברה גוררת עברה, ולפיכך התירה לו תורה וכו'."
		"<b>רש""י ד""ה ושבית שביו, לרבות כנענים שבתוכה וכו'.</b> ראה קושית ""בעלי התוספות"" על אתר ותירוצם. ועדיין קשה לשון היחיד ב""שביו"", שהרי ""על אויבך"" בלשון רבים נאמר. (פ' כי־תצא תשל""א)"
		"אכן המעבר מלשון רבים ללשון יחיד תמוה, וראה תרגום אונקלוס, וראה ""בעל הטורים"" (במהדורות המדוייקות) הגורס אויבך (בלא יו""ד), ראה הערה (4) של ר' יעקב קופל רייניץ שי' במהדורתו, שם כתב: לדעת רבנו (בעל הטורים) כתיב ""איבך"" בלא יו""ד אחר הבי""ת, דהיינו יו""ד הרבים, ועל זה אמר הטעם שבמלחמת יחיד הכתוב מדבר וכו'. אבל כבר השיג על זה בעל ""אור תורה"" וכתב שלא דק רבנו בזה כי מה שאמרו במסורה ""כי תצא למלחמה על איבך"" חסר יו""ד, לא על זה אמרו, אלא על ""כי תצא"" קדמאה, דהיינו בפרשת שופטים (כ, א), אבל זה מלא יו""ד בכל הספרים חדשים גם ישנים אף על פי שמילת ""ונתנו"" וגם מילת ""שביו"" מורים לשון יחיד. ע""כ. וכן ב""מנחת שי"". (פ' כי־תצא תשמ""ט) הערת ר' חזקי פוקס שי': יעויין כאן ב""מנחת שי"" שכתב: ולא תקשי לך ממילת ""ונתנו"" ומילת ""שביו"" דמורים לשון יחיד, דאיכא נמי תרי אחריני דכוותיה: ""יתנך ה' נגף לפני איביך בדרך אחד תצא אליו"" (דברים כח, כה) ""ועבדת את איביך אשר ישלחנו"" (שם מח). ע""כ."
		"<b>""...אשת יפת תואר"" וגו'.</b> לכאורה היה צריך לומר: אשה יפת תואר, כלומר יש נסמך בלא סומך, ולכן באה דרשת הספרי (רש""י): אפילו אשת איש. יפה מבוארת דרשת חז""ל זו בדברי החזקוני על אתר, זו לשונו: ואם תאמר, מנא לן למדרש הא? אלא יש לומר, לא מצינו ""אשת"" שאינו דבוק, והוה ליה למיכתב ""אשה יפת תואר"", והשתא דכתב ""אשת"", שמע מינה למדרש, אשת איש הוא דאתא. ואם תאמר הא אמרינן (עיין סנהדרין נב ע""ב ותוספות ד""ה פרט לאשת אחרים) אין אישות לגוי, אלא סלקא דעתך אמינא, כיון שהיא אשת איש תאסר עליך אפילו אחר כל המעשים המוטלים עליך לעשות לה, משום דלבה נמשך אחר בעלה הגוי ומכרת היא בקריצותיו וברמיזותיו, ואיכא למיחש, קא משמע לן דאפילו הכי מותרת. ע""כ. (פ' כי־תצא תש""ס)"
		"על כל פנים יש לשאול אם פרשיה־מצוה זו שייכת גם היום או תהיה שייכת מתי שהוא. (פ' כי־תצא תשס""ו)"
	@22יב	"<b>""...ועשתה את צפרניה"".</b> ראה רש""י בראשית (א, ז) שכתב: ויעש אלהים את הרקיע - תקנו על עמדו והיא עשייתו, כמו: ""ועשתה את צפרניה"". ע""כ. (פ' בראשית תש""ס)"
		"<b>חזקוני ד""ה ועשתה את צפרניה, תטול אותם וכו'.</b> הפניית המעיר (הערה 4) בחומש ""תורת חיים"" לראב""ע אינה נכונה, שהרי הלה מפרש כרש""י. (פ' כי־תצא תש""ס)"
	@22יד	"<b>רש""י ד""ה לא תתעמר בה, ...בלשון פרסי קורין לעבדות ושימוש עימראה. ע""כ.</b> היה ראוי - אם הדבר לא נעשה עדיין - לאסוף את כל המקומות שבהם מפרש רש""י מעין זה, ולברר: (א) מהן הלשונות? (ב) מה המשותף בין המקומות בהם רש""י נזקק ללשונות זרות? (פ' שופטים תשנ""ז)"
	@22טז	"<b>""והיה ביום הנחילו את בניו"" וגו'.</b> לכאורה זה מקור דין צוואה. (פ' כי־תצא תש""ס) באשר לעריכת צוואה, מן הראוי לציין כי מוטב היה להמנע מכתיבת צוואה, כמובא ב""פתחי חושן"" (חלק ח הלכות ירושה ואישות עמ' קסח): מי שיש לו בנים תלמידי חכמים יראי שמים והולכים בדרך התורה, והוא סמוך ובטוח שלא יריבו ביניהם בענייני הירושה, וגם אין חשש מצד דינא דמלכותא, נראה שמעיקר הדין מוטב שלא לערוך צוואה, ויניח הירושה לבניו או ליורשיו שיעשו על פי דין תורה בדרך של כבוד ואחוה ושלום, ואף אם רוצה להיטיב עם אחד מהבנים או לבנותיו, אם יודע שישמעו לקולו, מוטב שיעשה כן דרך בקשה לבניו שיעשו כך וכך, ויסביר להם הנימוקים לבקשתו, בכדי שיעשו רצונו בדרך של כבוד ויקיימו בזה גם מצוות כיבוד אב, וזה עדיף מלעשות דרך צוואה. ומכל מקום ידוע מכמה וכמה גדולים שעשו צוואה בעניינים רוחניים, והוא כדי לעורר ולהזהיר את בניו שינהגו על פי דרכי התורה והיראה ולהדריכם כפי רוחו ודרכו בקודש, ויש דברים שקשה להביע בעל פה, ולכן עשו זאת דרך צוואה. וכן נראה ב""פלא יועץ"" ערך צוואה, שכשמשאיר לבניו דרך צוואה עושה עליהם יותר רושם, ומכל מקום נראה שאם יודע בודאי שצוואתו לא תועיל בענין זה, מוטב שלא לכתוב. (הראני הרב דורון אלון שי')"
	@22יח	"במסכת סנהדרין (עא ע""א) ישנה מחלוקת. הגמרא מביאה שיטות תנאים הסוברים שדין בן סורר לא היה מעולם וגם לא עתיד להיות. לעומתם מובאים דברי רבי יונתן (י""ג יוחנן) שקובע: ""אני ראיתיו וישבתי על קברו"". וחשובים בהקשר זה דבריו של בעל ה""חתם סופר"" על אתר (ד""ה כי יהיה לאיש). לדבריו, אילו היה בן סורר ומורה נהרג, היו כל ההדיוטים מרננים ומערערים על משפטי ה': מה עשה העלם הזה ולמה יומת, הרי יבואו ימים אחרים שהוא ייטיב דרכיו? על כן כתבה התורה דינו של בן סורר ומורה, כי ה' יתברך יורד לסוף דעתו. מכל מקום תלתה התורה הדבר בהרבה תנאים, באופן שקרוב לודאי שלא יזדמנו כל התנאים באיש אחד, ובפרט תנאי זה, שאם אמו אינה רוצה לא נעשה בן סורר ומורה, וכיון שאמו אשת יפת תואר (ראה סנהדרין קז ע""א), בודאי היא לא תרצה, כמו אמו של אבשלום. והרי סופו היה שיצא לתרבות רעה, וגרם מה שגרם. והבריות אומרות: הלא טוב היה אם היה נהרג בקטנותו ולא היה בא לידי מידה זו. מכאן רואים אמיתת תורתנו הקדושה. וזה מה שאמר רבי יונתן 'אני ישבתי על קברו של אותו שהיה ראוי למות זכאי בקטנותו, ומת חייב בגדלותו', דהיינו אבשלום. (תש""ד)"
		"<b>רש""י ד""ה ומורה, מסרב בדברי אביו. ע""כ. </b>קשה לי: למה אין רש""י מוסיף: ואמו, והרי כל עניין בן סורר ומורה מבוסס על אי ציות לשני ההורים? וכתוב במפורש בהמשך - ""איננו שומע בקול אביו ובקול אמו"". (פ' כי־תצא תשנ""ט) ואכן בדפו""ר נוסף: ואמו."
		"<b>רש""י ד""ה ויסרו אתו, ...הגיעה תורה לסוף דעתו וכו'. </b>ואילו אצל ישמעאל נאמר (בראשית כא, יז) ""באשר הוא שם"", וראה שם ""שפתי חכמים"" (אות פ) וכאן (אות נ). וזכורני אחד ה""שמועסים"" הראשונים ששמעתי בארץ, בישיבת ""תפארת ישראל"" בחיפה (התרצ""ט), כשראש הישיבה הרב מאיר דוב רובמן זצ""ל הזמין את הרב אשר קירשטיין זצ""ל, רבה של עפולה לדרוש, ששאל שאלה זו על הנפקא מינה בין ישמעאל ובן סורר ומורה, והעמיד את הכל על כך שכאן יש התחלת מעשה רע ושם אין, אך לא הזכיר לא רא""ם ולא ""שפתי חכמים"". (פ' כי תצא תשמ""ח)"
		"ודברי ""מנחת יהודה"" (המובאים ב""שפתי חכמים"") שמחלק בין בית דין של מעלה, שאינם דנים אדם על שם סופו, לעומת בית דין של מטה שכן דנים, אינם נהירים, כי מתקבל יותר על הדעת שדווקא בדיני שמים יהיה האדם נידון על שם סופו ולא בדיני אדם. (פ' כי־תצא תשנ""ב)"
		"עתה קשים לי גם דברי בעל ""שפתי חכמים"" שמחלק בין בן סורר ומורה שיש בו התחלת מעשה רע לישמעאל שעוד לא התחיל במעשהו הרע: הרי רבי ישמעאל אומר (בתוספתא סוטה פ""ו, ה""ו): למה נאמר (בראשית כא, ט) ""מצחק"", שמדובר בשפיכות דמים, ומה זה פחות תחילת מעשה מן אכילת בשר וכו'? (פ' כי־תצא תשנ""ט) וראה תירוצו של המהר""ל ב""גור אריה"" לספר בראשית (כא, יז). לדבריו, התורה קבעה שאסור לנהוג בזלילה וסביאה, והעונש על הנהגה זו הוא סקילה, ובן סורר ומורה עבר על איסור זה ונענש על כך כפי שכל חוטא שעבר על ציווי התורה נענש על מעשהו. הערת הרב איתן שנדורפי שי': המהרש""א במסכת ראש השנה (חידושי אגדות טז ע""ב) מתרץ שבן סורר ומורה נידון על שם סופו של עצמו, אבל ישמעאל לא נידון על שם הסוף כי אין מדובר בסופו של עצמו אלא בסופם של בניו."
	@22יט	"<b>""...והוציאו אֹתו אל זקני עירו ואל שער מקֹמו"".</b> קשה לי: (א) לא ידעתי מה באה הו""ו שב""ואל שער מקומו"" ללמדני. לא רק שאינה במקומה, אלא היא גם מטעה, שהרי משתמע ממנה שמדובר בשני מקומות שונים, בעוד שלאמיתו של דבר ""אל שער מקומו"" אינו אלא ביאור של מקום ""אל זקני עירו"". (ב) כאן נראה שברור לרש""י ש""שער"" זה, הוא מקום בית הדין, ולא כמו למעלה (יז, ה ד""ה והוצאת את האיש וגו'). (פ' כי־תצא תשנ""ד) לשאלה (א) נדרש הנצי""ב ב""העמק דבר"". לדבריו, אכן מדובר בשני מקומות - אביו ואמו מביאים אותו אל הסנהדרין, שיוכיחוהו על מה שסר מדרך התורה, וכן מביאים אותו לפני בעלי המוסר שבעיר שיוכיחוהו על נפילתו המוסרית."
	@22כב	"<b>רש""י ד""ה וכי יהיה באיש וגו', סמיכות הפרשיות - מגיד שאם חסים עליו אביו או אמו וכו'.</b> תמוה שרש""י דורש כאן סמיכות פרשיות, אף על פי שהעניינים שייכים יחד, בעוד שלהלן (כב, ה-ו) אינו דורש, והרי שם אין לכאורה כל קשר בין הדברים, ועל כן היה צורך לדרוש, וכפי שמציין ""שפתי חכמים"" למעלה (פרק יד אות ט). (פ' כי־תצא תשמ""ט) וראה ""באר בשדה"". לדבריו, דרש כאן רש""י סמיכות פרשיות מפני שהתקשה בלשון הכתוב: ""וכי יהיה באיש חטא משפט מות"" - וכי יש משפט מוות בלא חטא? על כרחנו פסוק זה נמשך אל הדרשה המוזכרת למעלה, שבן סורר ומורה נהרג כדי שימות זכאי. ומשמעות הדברים: אני רציתי שימות זכאי בלא חטאים, ואתם שחסתם עליו גרמתם לו שימות בחטא. הערת הרב איתן שנדורפי שי': וראה דבריה של נחמה ליבוביץ בסוף עיוניה לספר שמות. לדבריה, בעוד בעלי המדרש דרשו לפעמים סמיכות גם אם אין שום פליאה בכך שבאו שתי הפרשיות בזו אחר זו, לגבי רש""י אין זה כך. רש""י אינו דורש סמיכות פרשיות אלא אם כן באמת הסמיכות אומרת דרשני, כי אינה כפי הראוי על פי הסדר הכרונולוגי. עיין שם. וראה מאמרו של ר' יצחק גוטליב שי' ""'למה נסמכה' בפירוש רש""י"" בספר הזכרון לנחמה ליבוביץ זצ""ל (פרקי נחמה עמ' 149)."
		"<b>רש""י ד""ה ותלית אתו על עץ, רבותינו אמרו, כל הנסקלין נתלין, שנאמר ""כי קללת אלהים תלוי"" (פסוק כג), והמברך ה' בסקילה. ע""כ.</b> דברי רש""י אלה הם דעת רבי אליעזר (סנהדרין מה ע""ב). וקצת תמוה שרש""י מביא דעת רבי אליעזר בשם ""רבותינו אומרים"", אף על פי שחכמים חולקים עליו (שם) וסבורים שרק מגדף ועובד עבודה זרה נתלה. וזה שאין רש""י מביא דעת החכמים אף כי הלכה כמותם, כנראה שנראה לו קרוב יותר לפשוטו של מקרא כרבי אליעזר. (פ' כי־תצא תשמ""ט) וראה רא""ם ו""גור אריה"". לדבריהם, סתם רש""י כרבי אליעזר הגם שאלו דברי יחיד ואינם הלכה, משום שבזה אתי שפיר דרשת הסמיכות שהביא בדיבור הקודם, שכאשר חסים על בן סורר ומורה מלהמיתו, לסוף יוצא לתרבות רעה ומתחייב מיתה בבית דין ונסקל ונתלה, אבל אם אין מצוות תליה אלא במגדף ועובד עבודה זרה, אין ענין לבן סורר ומורה שיבוא לידי כך. ובאשר לכינוי ""רבותינו"", ראה ""נחלת יעקב"" המבאר כי הוא נסוב גם על רבי מאיר הסובר כרבי אליעזר (ראה סנהדרין מו ע""ב)."
	@22כג	"<b>רש""י ד""ה כי קללת אלהים תלוי, זלזולו של מלך הוא וכו'.</b> ראה רשב""ם על אתר שאי־הלנתו של התלוי באה כדי למנוע קללת הדיינים. וראה רמב""ן על אתר. לדבריו, לפי דרך הפשט הפסוק אומר כך: אם יהיה באיש חטא גדול שראוי להמיתו עליו ולתלותו על עץ מחמת גודל חטאו, אף על פי כן ""לא תלין נבלתו על העץ"", כי אין בכל המיתות מיתה מנוולת ובזויה כמו התליה. ע""כ. ולפי כולם יש לשאול: למה לתלות ולהוריד באותו היום? לא נתלה ודי לו במיתתו, כי תלייתו לשעות מספר מאי אהניא? (פ' כי־תצא תשנ""ה)"
		"וראה רשב""ם בספר שמות (כב, כז) ובספר ויקרא (יט, יד). לדבריו, למרות שהתורה מעוניינת שיהודי לא יקלל אף אחד, התורה ציוותה מפורשות להימנע מקללת אלו שיש חשש גדול שבני אדם אכן ירצו לקללם, והדגישה שגם אותם אסור לקלל. (פ' משפטים תשנ""ז) לגבי טעם התליה. לפי רמב""ן התליה היא לפי שזה ראוי לנוולו לגודל חטאו. ובספר החינוך (מצוה תקלה) מבואר כי דין התליה כדי להגביה הנידון ולפרסמו לעין כל, למען יכנסו יראה ופחד בלב הרואים את זקיפת העץ וקשירת הנידון עליו."
		"וראוי לברר, אם תליית הנדון לסקילה מצווה רק בארץ ישראל. (פ' כי־תצא תשס""ו) הערת ר' חזקי פוקס שי': הרמב""ם (הלכות סנהדרין טו, ז) מביא דין זה ואינו מציין שהציווי נוהג דווקא בארץ ישראל."
@11כב	@22א	"<b>רש""י ד""ה לא תראה, ...והתעלמת, לא תראה אותו שתתעלם ממנו וכו'.</b> לכאורה היה פשוט יותר לומר: לא תראה אותו ותתעלם ממנו (משראיתו). והשי""ן קצת קשה. (פ' כי־תצא תשנ""ה) ואכן כך בדפו""ר."
		"<b>רש""י ד""ה והתעלמת, כובש עין, כאילו אינו רואהו. ע""כ.</b> וכן מפרש להלן (ג ד""ה לא תוכל להתעלם), ואילו ""והתעלמת"" שבפסוק ד כבר אינו צריך לפרש. לעומת זאת מבחין תרגום אונקלוס בין ""והתעלמת"" - ותתכביש, ולבין ""להתעלם"" - לכסיותה. וצריך עיון בתרגום אונקלוס. ושאלתי את ר' רפאל בנימין פוזן שי' העוסק בפירוש אונקלוס, ולדבריו מדובר בכך אצל מפרשי אונקלוס, והדבר רשום לפניו. (פ' כי־תצא תשמ""ט)"
		"וראה ""שפתי חכמים"" (אות ר), ומאוד אין דבריו נראים לי, שהרי אין להעלות על הדעת קונסטרוקציה, כמו: ""והתעלמת אותם"", כפי שהוא מעלה. (פ' כי־תצא תש""ן) וראה ספרו של ר' רפאל בנימין פוזן שי' ""העקיבות התרגומית בתרגום אונקלוס"" (עמ' 245)."
	@22ה	"<b>רש""י ד""ה כי תועבת, לא אסרה תורה אלא לבוש המביא לידי תועבה. ע""כ.</b> ראה ""שפתי חכמים"" (אות ח). (פ' שופטים תשמ""ח)"
	@22ו	"<b>""כי יקרא קן צפור לפניך בדרך"" וגו'.</b> מצוות שילוח הקן אינה חובה לקיים אלא כשהיא באה לידיו של אדם, אבל אין צריך לחזר בהרים ובגבעות כדי לקיימה. כך מכריעה הגמרא במסכת חולין (קלט ע""ב). אבל ב""ברכי יוסף"" מובא בשם האר""י הקדוש (יו""ד סימן רצב אות ח), שצריך להשתדל לקיים מצוה זו. כאשר קיננו, באביב השנה, יונים בגזוזטרה ואף הטילו ביצים ואחר כך גידלו אפרוחיהם, שאלתי עצמי, האם חובה היא לקחת האפרוחים או הביצים גם כשאין לי עניין באלה, או המצוה לשלח את האם רק אם אמנם ברצוני לקחת את האפרוחים או הביצים. ראיתי שפוסקים זה בכה וזה בכה (ראה שו""ת חות יאיר סימן סז, לעומת שו""ת חתם סופר או""ח סימן ק), והעדפתי שב ואל תעשה, אך עדיין לבי נוקפני. (פ' כי־תצא תשנ""א)"
		"הדבר חזר על עצמו, ואז ראיתי שמכל מקום אין המצוה שייכת במקרה של יונים הרדסאות, ובכאלה מדובר אצלנו. (פ' כי־תצא תשנ""ב) בשו""ת ""להורות נתן"" (ח""א סימן מט) נשאל: יונים שקיננו על איצטבת החלון מבחוץ והאם יושבת על הביצים, אם בעל החלון מחוייב לקיים מצוות שילוח הקן. בתחילת תשובתו הוא מברר אם יונים אלו חייבות בשילוח, שהרי אמרו בגמרא (חולין קלח ע""א; קלט ע""ב) שאווזים ותרנגולים שקיננו בבית, וכן יוני הרדיסאות (שדרכן לגדול בבתים) פטורים משילוח, והכריע, שכיוון שיונים אלו מזונותיהם אינם על בעל הבית, הרי הן כיוני שובך ולא כיונים המקננות בבית. והוסיף, שיש לדון בשאלה זו מצד אחר, מפני שמובא ב""שולחן ערוך"" (יו""ד סימן רצב, ב) שיוני שובך ועליה אינן חייבות בשילוח, אלא אם לא הוגבהה האם על הביצים כלל משעת ההטלה, אבל אם התרוממה מעליהן, זכתה חצר בעל הבית ביונה ובקן ואין עוד חיוב שילוח, שכן מצוות שילוח היא דווקא ביונים של הפקר. הערת הגר""א נבנצל שליט""א: דווקא אם רוצה שחצרו תזכה לו."
		"<b>חזקוני ד""ה כי יקרא, נסמכה פרשה זו כאן לפי שכתב בה ""בדרך"" (פסוק ד) וכו'.</b> קשה לי: הרי פסוק ה שהוא פרשה בפני עצמה, אין בו לשון ""בדרך"". (פ' כי־תצא תשנ""ה)"
	@22ז	"<b>רש""י ד""ה למען ייטב לך וגו', אם מצוה קלה שאין בה חסרון כיס וכו'.</b> כלומר שילוח הקן אמנם מונע מהמשלח רווח (אם לא היה משלחה יכול היה לקחתה), אך איננו מפסיד מכיסו של בעל הבית, שכן היונה כלל לא היתה שלו אלא באה לו במקרה. לכאורה משתמע מכאן בבירור שמניעת רווח אינה נקראת הפסד, בעוד שבמקומות שונים שאלה זו נשארת פתוחה. (פ' כי־תצא תש""ן)"
		"זכורני חקירה של בעל ""קצות החושן"" בנידון. (פ' כי־תצא תשס""ד) מקור דברי בעל ""קצות החושן"" בסימן שלג סק""ב (הראני יאיר שי')."
	@22ח	"<b>""...ולא תשים דמים בביתך"" וגו'.</b> לכאורה פירושה של הו""ו הוא - אם אמנם תעשה כן, כלומר תעשה מעקה, כי אז לא תשים דמים בביתך. יוצא שיש כאן מצוות עשה של עשיית מעקה, אבל אין לא תעשה של שימת דמים. כך לפי פשוטו של מקרא, וכך גם תרגום אונקלוס, אך אצל מוני המצוות יש כאן איסור חדש מלבד מצוות המעקה, והוא, שלא להניח מכשולים ומוקשים בארצותינו ובבתינו. (פ' כי־תצא תש""ס)"
	@22יג	"<b>""...ושנאה"". </b>מסתבר ששנאה זו נולדה סמוך לקידושין, שהרי אין להניח, כי הוא יכול לטעון, ""לא מצאתי לה בתולים"" לאחר זמן. ולפי חזקוני על אתר כבר לאחר הארוסין לא הוטבה בעיניו. ובשביל שיוכל להוציאה בלי לשלם לה כתובה, ואף לחייבה מיתה, הוא בא עליה בטרוניה. (פ' כי־תצא תש""ס)"
		"<b>רש""י ד""ה את האשה הזאת, מכאן שאין אומר דבר אלא בפני בעל דין. ע""כ.</b> והוא מן הספרי (רלה). וקשה לי: לכאורה אין לדרוש מכאן אלא שבשעת הדיון חייב הנאשם להיות נוכח. ואולי הכוונה לומר שכל שיאמר התובע שלא בפני הנתבע ושלא בנוכחותו יהיה בגדר לשון הרע ואסור. (פ' כי־תצא תשנ""ב)"
	@22טו	"<b>רש""י ד""ה אבי הנערה ואמה, מי שגידלו וכו'.</b> קשה לי: הרי עדיין לא ברור, שאמנם עוותה? (פ' כי־תצא תשס""ה) וראה ""פרדס שמאי"". לדבריו, הצריך הכתוב שיבואו הורי הנערה עמה שמא יתברר כי אכן אמת הדבר שזינתה, ואם כן ראויים שיתבזו עליה. ואם יתברר שאין זו אלא עלילת שקר, הרי אין כאן שום ביזיון."
		"ותמוה שדווקא כאן נאמר ""אבי הנערה ואמה"", ואילו להלן (בפסוק כא) מדובר ב""בית אביה"" (בלא אמה)! (פ' כי־תצא תשנ""ז)"
	@22יז	"<b>רש""י ד""ה ופרשו השמלה, הרי זה משל וכו'.</b> לפי רמב""ן על אתר אין מדובר במשל, אלא בסודר ממש. רש""י לעומת זאת נקט כרבי ישמעאל בספרי ש""הרי זה משל"", ולפי זה מדובר בהוכחה ודאית, כגון שהאב מביא עדים המזימים ומכחישים את עדי הבעל ומבררים כי דבריהם שקר. וראה דברי בעל ""שפתי חכמים"" (אות ר). וקשה שיטת רש""י אם מביאים בחשבון שההלכה כרבי אליעזר בן יעקב (כתובות מו ע""א) ולא כרבי ישמעאל שבספרי. (פ' כי־תצא תשנ""ד, תוך כדי אריזה, לפני מעבר הדירה מהרובע היהודי לקרית משה)"
	@22יח	"<b>רש""י ד""ה ויסרו אתו, מלקות (ספרי רלח).</b> קשה לי: הרי זה לאו שאין בו מעשה, ואין לוקין על כגון דא? (פ' כי־תצא תשנ""ט) וראה ""ספר החינוך"" (מצוה תקנג) שכתב: ""ואף על פי שאין בזה מעשה, אלא דיבור, התורה חייבתו כאן במלקות, כדכתיב: 'ויסרו אתו'""."
	@22יט	"<b>""...ולו תהיה לאשה"" וגו'.</b> מכאן ומן האמור להלן (פסוק כט) לגבי אונס נערה בתולה, ניתן ללמוד לכאורה על מעמדה החשוב של האשה הנשואה, וברור הוא, שבעוד זכות בחירתו של הבעל נשללה ואין בידו לשלחה, עדיין נתונה הזכות ביד האשה להחליט שאיננה חפצה בנישואים אלו. במקרה זה ודאי יתקבלו הגירושין. כך כתב רש""ר הירש: ""במקרה הנידון כאן התנהג האיש כלפי אשתו בצורה מחפירה כדי להביא בכח לידי התרת הנישואים; משום כך שללה ממנו התורה את הזכות הזאת לכל הזמנים. במידה שהדבר תלוי בו, תהיה אשה זו אשתו כל ימיו; הוא לא יוכל לעולם להתיר את הנישואים האלה בלא הסכמתה"". ויפה מסוכמת הפרשיה ב""דעת מקרא"" (עמ' שכה, לאור דברי הרמב""ם במורה נבוכים ג, לט), זו לשונו: תכלית הפרשה לתקן פרץ שנבעה בחיי איש ואשתו - מי שעלתה טינה בליבו על אשתו, ולו סיבה שאינו רוצה בה, הרי זה יכול לפוטרה בגט ולשלם לה כתובתה... ואם היא אשתו חדשה וטוען שזִנתה מדעת בעת שהיתה ארוסה, הרי זה בא לחייבה סקילה. על בית הדין לחקור ולדרוש בדבר, ואם הורי האשה מוכיחים שאין טענתו אמת, עונשים אותו. ועונשו מידה כנגד מידה: תחת שביקש להפסידה כתובתה - קונסים אותו בממון, לשלם מאה סלע לאבי אשתו; ותחת שביקש לגרשה בתואנת שווא וגרם לה חרפה - גוזרים עליו שלא יוכל להוציאה כל ימיו. זה גמר הריב ותיקון העוול. הבעל שנענש יקח מוסר, ויוציא מלבו שנאה לאשתו, וישכין שלום באהלו. ע""כ. (פ' כי־תצא תש""ס)"
		"<b>""...לא יוכל לשלחה"".</b> ואילו להלן (בפסוק כט) נאמר: ""...לא יוכל שלחה"". אונקלוס מתרגם שניהם באחת, ועם זאת ראוי לבדוק אם יש נפקא מינה. (פ' כי־תצא תשנ""ד) הבחנה זו מבחין בעל ""אזנים לתורה"" להלן (בפסוק כט), כה דבריו: ""'לא יוכל שלחה כל ימיו' - ובמוציא שם רע נאמר 'לא יוכל לשלחה כל ימיו'? הפועל הבא אחר 'יכל' בא על פי רוב בלמ""ד, כמו 'ולא יכֹל יוסף להתאפק' (בראשית מה, א), 'ולא יכֹל להשיבה' (מלכים א' יג, ד), וכן נאמר במוציא שם רע 'לא יוכל לשלחה'; במה דברים אמורים, אם אפשר לעשות את זה תיכף (אם היה מותר), כי היא כבר נשואה לו, ולולא האיסור ש'לא יוכל לשלחה', היה אפשר לו לגרשה תיכף, אבל במאנס פנויה, הרי אין בידו 'לשלחה' עתה, שהרי טרם קדשה, ועליו לקיים קודם כל את המצוות עשה 'ולו תהיה לאשה', רצונו לומר לקדשה ורק אחר כך חל עליו הלאו של 'לא יוכל' לגרשה, לפיכך נאמר 'שלחה', שאין הפעולה הזאת עתה בידו לעשותה או לא - עד שיקדשה""."
	@22כא	"<b>""...אל פתח בית אביה"" וגו'.</b> ראה מה שכתבתי למעלה (פסוק טו). (פ' כי־תצא תשנ""ז)"
	@22כב	"<b>רש""י ד""ה גם, ...דבר אחר, גם שניהם, לרבות את הולד, שאם היתה מעוברת, אין ממתינין לה עד שתלד (ערכין ז ע""א). ע""כ.</b> לא ידעתי, מה חטא עובר זה שלא יחיה, הרי לא בהכרח העיבור הוא מביאה זו, והוא יכול להיות ""הריון חוקי"", כלומר לא בממזר מדובר, ואם כן למה להורגו והוא לא חטא, וגם ממזרות אין מצילין אותו? (פ' כי־תצא תשנ""ח) ראה רש""י במסכת ערכין (ז ע""א ד""ה אין ממתינין), שדין זה כהסובר שעובר נחשב אבר מאברי אמו כל עוד לא יצא לאוויר העולם, ואין זה משנה אם מדובר בממזר או ב""הריון חוקי""."
		"ועוד קודם לזה, צריך להבין עונשו של ממזר, אשר נולד למציאות של עונש על לא עוול בכפו. (פ' כי־תצא תשנ""ט) שאלת עונשו של הממזר על לא עוול בכפו נשאלה כבר על־ידי חז""ל במדרש ויקרא רבה (לב, ח), וזו לשונם: ""'ושבתי אני ואראה את כל העשוקים' (קהלת ד, א) - דניאל חייטא פתר קרייה בממזרים. 'והנה דמעת העשוקים' - אבותם של אלו עוברי עבירות ואילין עלוביא מה איכפת להון? כך אביו של זה בא על הערוה, זה מה חטא ומה איכפת לו? 'ואין להם מנחם אלא מיד עושקיהם כח' - מיד סנהדרי גדולה של ישראל שבאה עליהם מכוחה של תורה ומרחקתן על שום 'לא יבא ממזר בקהל ה''. 'ואין להם מנחם' - אמר הקב""ה, עלי לנחמן, לפי שבעולם הזה יש בהן פסולת, אבל לעתיד לבוא, אמר זכריה, אנא חמיתיה אלו כורסוון כולו דהב נקי. הדא הוא דכתיב (זכריה ד, ב) 'ראיתי והנה מנורת זהב כֻּלה וגֻלה על ראשה'"" וכו'."
		"תוספות במסכת חגיגה (ט ע""א) כותבים: זה הבא על הערוה - דטפי בושתו ניכר, שהממזר נראה לעולם, אבל שאר עבירות, רוצח וגזלן אין עדיו לפניו. ע""כ. נמצא שעבירה זו חמורה יותר מכל עבירות שבתורה, כולל רוצח וגזלן, לפיכך עונשה גדול כל כך עד שנענשים החוטאים בהכרח. הרמב""ם (מורה נבוכים ג, מט) מסביר את הטלת העונש גם על הנולדים מחייבי כריתות עד כדי לאסור להם לבא בקהל ה', כדי להעמיד את הנואפים על גודל העונש שיפקוד בזרעם ובזרע זרעם עד עולם, ואולי זה יצילם מעוונם אם ידעו שבעבירה זו גורמים גם כן להשחתת זרעם. וזו לשונו (תרגום אבן תיבון): ""ולהתרחק מעריות, אסר לבעול ממזר בת ישראל, להודיע הנואף והנואפת שאם יעשו יפסידו בזרעם הפסד שאין לו תקנה. ולפחיתות בני הזנונים גם כן תמיד בכל לשון ובכל אומה, פאר זרע ישראל מהתערב בהם ממזרים""."
		"ובעל ""ספר החינוך"" (מצוה תקס) מנמק: ""לפי שתולדת הממזר רעה מאד, שנעשית בטומאה ובמחשבת פיגול ועצת חטא, ואין ספק כי טבע האב צפון בבן, ולכן השם יתברך בחסדו הרחיק זרע הקודש ממנו, כאשר הבדילנו והרחיקנו מכל דבר רע""."
@11כג	@22א	"<b>רש""י ד""ה ולא יגלה כנף אביו, ...ללמד שאין ממזר אלא מחייבי כריתות, וקל וחומר מחייבי מיתות בית דין וכו'.</b> כלומר אין אדם נעשה ממזר אלא אם כן הוא נולד מחייבי כריתות - מן העריות החמורות שחייבים עליהן כרת (כדוגמת דודתו) - אבל הנולד מנישואים שיש בהם רק איסור לאו, ועונשם מלקות בלבד, אינו נעשה ממזר. ומתוך שיש ממזר מחייבי כריתות, קל וחומר שנעשה ממזר מנישואי חייבי מיתות בית דין, שכן כל חייבי מיתות בית דין שייך בהם דין כרת אם לא התרו בהם למיתה. ובספר ""שערי אהרן"" ביאר שמאיסור אשת אב לחוד, המוזכר בראש הפסוק, לא היה ניתן ללמוד ממזרות מחייבי כריתות, שהרי ההוא מיתתו בסקילה החמורה יותר מכרת (ראה ויקרא כ, יא). לכך הוצרך הכתוב להסמיך לזה גם דודתו, שעונשו כרת. (פ' כי־תצא תשס""ב)"
		"וראה ""מלכה של תורה"" על אתר. (פ' כי־תצא תשס""ב)"
	@22ב	"<b>""לא יבא... בקהל ה'. לא יבא... בקהל ה'... לא יבא לו בקהל ה'. לא יבא... בקהל ה'... לא יבא להם בקהל ה'"".</b> חמש פעמים בא הביטוי ""לא יבא בקהל ה'"". בפעם השניה והרביעית מבאר רש""י: לא ישא ישראלית, וצריך לדעת - למה פעמיים ולמה לא כבר בפעם הראשונה? (פ' כי־תצא תשס""ג)"
		"וראה ""משכיל לדוד"". לדבריו, לגבי פצוע דכא לא הוצרך רש""י לבאר שמדובר לענין נישואין (ולא לענין הצטרפות למנין וכדו'), כי פשוט שלא נגרע חלקו בישראל בגלל מומו, אבל לגבי ממזר היינו חושבים שאינו כישראל משום שנוצר בעבירה. ולפי ""באר בשדה"", כאן ובעמוני הוצרך רש""י לפרש כן, משום שכפל הכתוב פעמיים ""לא יבא"" וניתן היה לטעות ולחשוב שהכוונה לאסור הצטרפותו גם בשאר דברים ולא רק לענין נישואין. (פ' כי־תצא תשס""ג)"
	@22ד	"<b>""לא יבא עמוני ומואבי בקהל ה'"" וגו'.</b> ראה דברי הרא""ם כמובא ב""שפתי חכמים"" למעלה (ב, כט אות ו)."
	@22ה	"<b>רש""י ד""ה על דבר, על העצה שיעצו אתכם להחטיאכם (ספרי רנ). ע""כ.</b> קשה לי על דברי ספרי־רש""י אלה מעין ששאלתי על דברי ראב""ע (להלן בפסוק יד), דהיינו: הרי הפסוק פורט את סיבת האיסור, ולמה לי אפוא למצוא סיבה אחרת בדרך הדרשה? וצריך עיון. (פ' כי־תצא תשנ""א) וראה רא""ם על אתר. לדבריו, הדיוק הוא מיתורה של תיבת ""דבר"", שכן במקום אחר נאמר ""על אשר מריתם את פי"" (במדבר כ, כד) (ולא נאמר ""על דבר""). לפי דרשה זו: ""דבר"" רומז לדיבור. היינו: העצה של החטאת עם ישראל. ושיעור הכתוב יהיה: על הדבר ועל אשר לא קדמו וכו'. וראה הערת הרב איתן שנדורפי שי' (להלן פסוקים ח-ט)."
		"גם מבחינה כרונולוגית לא שייך להקדים עניין העצה להחטיא את העם בזנות, שבאה רק לבסוף. ועוד: הכתוב מבחין בין מעשה יחיד ובין מעשה רבים - אי קידום בלחם ובמים הוא העדר מעשה של רבים, ועל כן בא לשון ""לא־קדמו"", ואילו שכירת בלעם לקלל היתה עניינו האישי של בלק, ועל כן נאמר ""ואשר שכר"". לפיכך יקשה להבין ב""על דבר"" רמז למעשה יחיד, הוא בלעם, ואכן קשה לשון רש""י ""אשר יעצו"", שהרי בפירוש נאמר (במדבר כד, יד) ""איעצך"". (פ' כי־תצא תשס""ג)"
		"<b>""ארם נהרים"".</b> יש לבדוק אם אונקלוס מתרגם תמיד ""ארם דעל נהר פרת""? (פ' כי־תצא תשנ""ז) וראה מש""כ בספר שמות (טו, כב ד""ה אל מדבר שור)."
	@22ז	"<b>רש""י ד""ה לא תדרש שלֹמם, מכלל שנאמר (בפסוק יז) ""עמך ישב בקרבך"", יכול אף זה כן וכו'.</b> לא מובן לי כלל, מאי הוה אמינא יש כאן, שהרי שם מדובר בעבד סתם, מאיזה עם שהוא, כלומר כפרט, ואילו כאן מדובר באומה. (פ' כי־תצא תשנ""ב)"
	@22ח	"<b>""לא תתעב אדֹמי כי אחיך הוא"" וגו'.</b> ללמדך שאין אתה יכול לבחור לך משפחה - יש הנולד למשפחה עתירת ייחוסים ובעלת שם ויש הנולד למשפחה נטולת ייחוס ונטולת שם, יש שזוכה באחים צדיקים וישרים ויש שנאלץ להתמודד מול אחים תועים־טועים, והריהו מצווה ""לא תתעב... כי אחיך הוא"". (פ' כי־תצא תשנ""ז)"
		"<b>""לא תתעב אדֹמי כי אחיך הוא, לא תתעב מצרי כי גר היית בארצו"". </b>לגבי ""לא תתעב מצרי"" מבאר רש""י: ""מה טעם, שהיו לכם אכסניא בשעת הדחק"". מה ראה רש""י להטעים דווקא לגבי מצרי? והרי המילים ""כי גר היית בארצו"" ברורות גם בלא פירושו, לא פחות מאשר ""כי אחיך הוא"". (פ' כי־תצא תשנ""ט) וראה ""מנחת יצחק"". לדבריו, רש""י בא לבאר שכוונת הכתוב ""כי גר היית בארצו"" על תחילת בואם למצרים - ""בשעת הדחק"", בשל הרעב, שאז הטיבו להם ופרנסו אותם וכלכלו אותם, ויש להכיר להם טובה, אבל על שנות השעבוד, אף שגם בהן היינו גרים בארצם, איננו צריכים כלל להכיר טובה, אדרבה, על כך הם מרוחקים ואסורים לבא בקהל כדלהלן."
		"ומה ההבדל בין ""לגמרי"" (שנאמר באדומי) ולבין ""מכל וכל"" (שנאמר במצרי)? ועוד: לכאורה יכול היה להצמיד את שתי ההלכות ולטפל בהן בד""ה אחד. (פ' כי־תצא תש""ס) וראה ""דברי דוד"". לדבריו, מצד הסברא ראוי היה לתעב את המצריים שעינו את ישראל, יותר מאשר את האדומיים שלא עשו שום מעשה אלא לא הניחום לעבור דרך ארצם, לזה שינה רש""י בלשונו, שבמצרי כתב שבא הכתוב למעט שלא נחשוב שעלינו לתעבו ""מכל וכל"", אבל באדומי, גם לולא הכתוב לא היינו מתעבים אותו אלא ""לגמרי"" אבל לא ""מכל וכל"". וב""ספר הזכרון"" כתב: לגמרי ומכל וכל עניינם אחד."
		"על כל פנים ראיה גם מכאן שהכרת טובה היא מעין דאורייתא, כפי שאמר לי הרב דוד ברכפלד שי' בשעתו, כשדרשתי בנידון בשעת שמחה משפחתית. (פ' כי־תצא תשס""ב)"
		"וראה גם להלן רש""י (כו, ג ד""ה ואמרת אליו) ""שאינך כפוי טובה"". וכנ""ל. (פ' תבוא תשס""ב)"
		"זה מזמן אני שואל את עצמי, אם אין להחיל פסוק זה גם על גרמניה. והרי גרים היינו בארצם. ואין לי את מי לשאול כגון דא. (פ' כי־תצא תשס""ד)"
		"חז""ל דורשים: ""פתח רבי יוסי בכבוד אכסניא ודרש, ...ומה מצרים... המארח תלמיד חכם בתוך ביתו ומאכילו... על אחת כמה וכמה"" (ברכות סג ע""ב). ולא הבינותי קל וחומר זה, מי חייב כאן הכרת טובה מכח קל וחומר, בעל הבית המארח - משום שהוא מתברך, או התלמיד חכם המתארח. ולכאורה צריך עיון. (פ' כי־תצא תשס""ג)"
		"<b>רש""י ד""ה בנים אשר יולדו להם דור שלישי וגו', ושאר האומות מותרין מיד. הא למדת, שהמחטיא לאדם קשה לו מן ההורגו... לפיכך אדום שקדמם בחרב (במדבר כ, יח) לא נתעב, וכן מצרים שטבעום, ואלו (כלומר עמון ומואב) שהחטיאום - נתעבו. ע""כ.</b> מעין זה כתב רש""י למעלה (ה, ד""ה על דבר) והוא על פי ספרי. וקשה לי: (א) למה לו לספרי (ולרש""י בעקבותיו) למצוא טעם לאסור ביאת עמוני ומואבי לקהל ה', הרי הכתוב מטעים במפורש - ""על דבר אשר לא קדמו אתכם"" וגו'? (ב) טעם זה טוב לאסור מואב, אך עמון מאן דכר שמיה בעניין זה (בכל הפרשות המתארות את חטא ישראל בדבר בלעם - בלק, פינחס ומטות - לא נזכר שעמון החטיאו את ישראל, אלא רק מואב ומדין)? (ג) אם אמנם זהו הטעם, למה לא לאסור גם את מדין שהיו שותפים להחטאה זו? (ד) לפי פשוטו של מקרא, כיצד זה שיציאת אדום בחרב נגד ישראל, והשיעבוד והעינוי האיומים בידי המצרים, נחשבים לחמורים פחות מאשר אי־יציאה לקראת ישראל בלחם ובמים? (ה) ואם הקלו באדום משום קירבת המשפחה, הרי גם עמון ומואב קרובי משפחה הם? ועוד: מהם עתידות לצאת ""שתי פרדות טובות"" - רות המואביה ונעמה העמונית, ומטעם זה אמנם אסרה תורה עשיית אנגריא בהם (ראה בבא קמא לח ע""ב). כל זה צריך עיון גדול. (פ' כי־תצא תשמ""ח) הערת הרב איתן שנדורפי שי': לשאלה (א) נדרש הנצי""ב ב""עמק הנצי""ב"" לספרי (כי־תצא דף רצה). לדבריו, התורה כתבה את הטעם הצדדי ""על דבר אשר לא קדמו אתכם"" וגו', כדי להכשיר את נקבות עמון ומואב לבוא בקהל, שכן מכח הכשר זה עתידות לצאת שתי נשים שיש להן חלק מכריע בתשועת ישראל - רות המואביה ונעמה העמונית (ראה יבמות עז ע""א). חז""ל הבינו מסברא שהטעם שכתוב בתורה אינו עיקרי. על כך מוסיף ה""באר יצחק"": ""והכתוב בא להסתיר הדבר הרע הזה מפני כבודן של ישראל""."
		"על שאלה (ב) משיב בעל ה""כלי יקר"" (במדבר כה, יז). לדבריו, אף עמון החטיאו את ישראל, וזה שלא פרסמם הכתוב, זה מפני שלא הם פתחו בחטא (מעין דברי רש""י בספר בראשית יט, לג ד""ה ותשכב את אביה)."
		"על שאלה (ג) יש להשיב בפשטות שהמדינים נענשו מיד והושמדו, כמו שמפורש בפרשת מטות. ואמנם אנו מוצאים את המדינים שוב מאוחר יותר, למשל בימי גדעון (שופטים פרקים ו-ח), אך כבר כתב המהרז""ו (במדבר רבה כא, ד) שמדינים אלו הם אומה אחרת בעלת שם זהה."
		"באשר לשאלה (ד) ראה סיכום הפרשיה ב""דעת מקרא"" (עמ' שלה), זו לשונו: כאן מקום לשאול מה טעם הקלה התורה עם האדומים, ולא תבעה מהם למה לא קדמו את ישראל בלחם ובמים כדרך שתבעה מעמון ומואב. אלא, אדום, היה להם להשיב: מפני שהתחכם יעקב על עשו, והוציא ממנו את הבכורה, והערים עליו לקבל את הברכות. אבל על רדפו בחרב אחיו דחתה אותו התורה שני דורות, והועילה לו קרבת האחווה שלא נדחה עולמית. לא כן עמון ומואב, להם לא היתה תשובה למה לא קדמו. והם, היה להם להחזיק טובה לישראל, בשביל אברהם שעשה עמהם חסד, והם גמלו לישראל רעות, ואף גם זאת ששרשם רע. על כן נתעבו להיות דחויים מישראל דחיה עולמית. גם חמור היה חטא המואבים מחטא המצרים; שהמצרים חששו מפני ישראל שמא יתחברו עם אויביהם להלחם בהם ויגרשום מן הארץ. ואילו מואב ידעו שאין פניהם של ישראל להלחם בהם ולא לכבוש את ארצם, אבל גברה שנאתם, שלא רצו שיתיישבו ישראל בסמוך להם בסביבותם, ואף קראו לעם אחר, למדיינים, להיות להם במזימתם להרע לישראל. על כן נענשו, והמצרים נחונו. ע""כ."
		"על כך יש להוסיף דבריו של בעל ה""כלי יקר"" שכתב (בפסוק ה): על דבר אשר לא קדמו אתכם בלחם ובמים - פירש רש""י על דבר העצה שיעצו להחטיאכם. ודבר זה אינו מפורש במקרא! ועיקר חסר מן הספר! גם אין הדעת נותנת להרחיק שתי אומות בעבור שלא קדמום בלחם! אלא ודאי העיקר הוא בעבור שהחטיאום, ודבר זה מבואר במקרא שלכך לא קדמום בלחם ומים כדי שיהיו רעבים וצמאים מיגיעת הדרך, ועל־ידי זה בהכרח יאכלו מזבחי אלהיהן וישתו מצרצור (נוד) יין שלהם המרגילם לערוה, כדמסיק במסכת סנהדרין (קו ע""א). כי כל עייף ויגע לא יבקר בין אסור למותר, ואוכל ושותה מכל מה שנותנין לו. והקב""ה ידע כוונתם על זה האופן, על כן נתרחקו. לכך נאמר: ""על דבר אשר לא קדמו"", רצה לומר, על אותו דבר נסתר אשר אליו כיוונו במה שלא קדמום. ע""כ. נראה לעניות דעתי שדרשת חז""ל על החטאת עמון ומואב את ישראל מבוססת על צירוף המילים ""על דבר אשר"" הנזכר בכל התנ""ך עוד שלוש פעמים בלבד (פעמיים בספר דברים כב, כד ופעם נוספת בספר שמואל ב' יג, כב), ובכל שלוש הפעמים מתייחס האיזכור לגילוי עריות."
		"שאלה (ה) שאל הנצי""ב (שם ב""עמק הנצי""ב"" לספרי, כי־תצא דף רצה), זו לשונו: עמונים ומואבים מפני שנטלו עצה להחטיא את ישראל אסרם הכתוב - דאילו ""על דבר אשר לא קדמו"" וגו', הא מצרים ואדומים הוסיפו לחטוא בפועל! ואם משום האחוה, הא עמונים ומואבים אחים הם, כמו שאמר אברהם ללוט: ""כי אנשים אחים אנחנו"" (בראשית יג, ח)! אלא הטעם שהרחיקן הקב""ה מפני שנטלו עצה וכו'"". כלומר מכח שאלה זו מוכיח הנצי""ב שעל כרחנו חטאם של עמון ומואב לא היה רק באי קבלת פניהם של ישראל, אלא בהחטאתם. וראה מאמרי ""רות המואביה - לא יבא עמוני ומואבי בקהל ה'"" ב""הדר המועדים - ספירת העומר, חג השבועות"" (עמ' 137). הערת ר' זאב נוימן שי': ועיין ""אמה של מלכות"" לרב יהושע בכרך (עמ' 104)."
	@22יא	"<b>""כי יהיה בך איש"" וגו'. </b>קשה לי: מה מפריע חייל טמא טומאת קרי למערך המלחמתי, והרי אין זו אשמתו, ובלאו הכי עשוי כל חייל להיטמא בשדה הקרב. ועוד: הרהרתי בלבי אם ברמה העקרונית שייכת פקודת מטכ""ל בעניין זה היום. דיברתי על כך עם ידידי הגאון הרב יהושע ישעיהו נויבירט שליט""א. (פ' כי־תצא תשס""ב) באשר להפרעת הטומאה למערך המלחמתי כתב ר' אהרן מירסקי בסיכום הפרשיה ב""דעת מקרא"": דרך העולם שבשעת מלחמה מתעקמות המידות של הבריות ומתקלקלות ונשחתות. ורצון התורה שלא יפרוש אדם מן המצוות שדבק בהן, גם בזמן שאין הימים כתיקונם ובשעות של סכנה ושפיכות דמים. על כן, טומאת שכבת זרע שהוזהר עליה בעת שלום, הוזהרו עליה גם בימי מלחמה, בפרשה הזאת. כדי שלא תהיה טומאה במחנה, לפי שהטומאה מסלקת את השכינה מלשרות בישראל. ע""כ. והוסיף הרב איתן שנדורפי שי': ועיין ""מורה נבוכים"" (ג, מא; עמ' שעב בתרגום הרב קאפח) שכתב: ממטרות התורה הזו, כפי שהודעתיך, הטהרה וההתרחקות מן הלכלוכים והטנופים ושלא יהא האדם כבהמות. ויש עוד במצוה זו חיזוק אמונה אצל הלוחמים בפעולות אלו כי השכינה שורה ביניהם, כמו שבאר בטעם הדבר, ""כי ה' אלהיך מתהלך בקרב מחנך"", ושלב ענין אחר ואמר ""ולא יראה בך ערות דבר ושב מאחריך"", להזהיר ממה שידוע ממיני השחיתות בין החיילים במחנות אם ארכה שהייתם מחוץ לבתיהם, לפיכך ציוונו יתעלה על מעשים המעלים על הלב השראת השכינה בינינו, כדי שננצל מאותם המעשים, לכך אמר ""והיה מחניך קדוש ולא יראה בך ערות דבר"" וגו'. ואפילו בעל קרי נצטווה לצאת מן המחנה עד שיעריב שמשו ואחר יבוא אל המחנה, כדי שיהא מושרש אצל כל אחד כי המחנה כמקדש ה', ואינו כמחנות הגויים לשחיתות ולפשע והזק הזולת ולקיחת רכושם ולא יותר, אלא מטרתנו אנו תיקון בני אדם לעבודת ה' וסדירות מצבם. ע""כ."
		"<b>""כי תצא מחנה... מחוץ למחנה... מחוץ למחנה"". </b>בפסוק י מדובר על המחנה הצבאי. בפסוק יא הכוונה למחנה לויה (מקום חניית הלויים סביב קלעי המשכן). כלומר אסור לבעל הקרי להכנס למחנה לויה ובוודאי שאסור לו להכנס למחנה שכינה. בפסוק יב הכוונה היא שצריך לקבוע מקום המיועד להטלת מי רגלים מחוץ לכל שלושת המחנות. כך על פי ""משכיל לדוד"". אולם ראה ראב""ע לפסוק י ולפסוק יג והערה 52 שם. וצריך עיון. (פ' כי־תצא תש""ס)"
		"כששאלתי את הגאון ר' אביגדר נבנצל שליט""א, היפנה אותי לרמב""ן (לפסוקים י-טו), חזקוני (לפסוק יד) ו""משך חכמה"" (לפסוק יא), לפיהם לא שייך דין יתד אלא כאשר יש במחנה ארון עם לוחות הברית, ואז אכן צריך מחנה לויה מסביב לו. (פ' כי־תבוא תשמ""ח)"
		"שאלתי גם את נחמה ליבוביץ והבטיחה לי תשובה. (פ' כי־תבוא תשמ""ח)."
		"כמו כן שאלתי את הרב עמיחי בן יעקב שי', את ר' רפאל בנימין פוזן שי' ואת ר' שמואל דוד שטינברג שי'. ובאשר לימינו אנו, מלשון רש""י ""מחוץ לענן"" נראה שמצוה זו שייכת דווקא בדור המדבר כאשר ענן הקיף את המחנה, אבל הרמב""ם מונה עניין זה כמצוות לא תעשה בספר המצוות שלו (לא תעשה עח), וראה הלכות ביאת מקדש (ג, ח), וגם ב""ספר החינוך"" מונה עניין זה כמצוות עשה (עשה תקסה), וכותב ""ונוהגת בזמן הבית"", כלומר לא רק בדור המדבר. לפי זה נראה שרש""י כתב ""מחוץ לענן"" משום שכך היה בשעה שציוה זאת משה לישראל. (פ' כי־תצא תשנ""ד) הערת הרב איתן שנדורפי שי': עיין רמב""ם (הלכות מלכים ו, טו) שכתב שבין שיש עמהם ארון ובין שאין עמהם ארון נוהגת מצוה זו. ועיין גם ב""עינים למשפט"" למסכת ברכות (כה ע""ב). הערת הרב יחזקאל פייגלין שי': בנוגע למצוות יד ויתד בזמננו נחלקו הפוסקים: הגאון הרב שאול ישראלי בספרו ""ארץ חמדה"" (ח""א עמ' סה) וכך מובא גם בספר ""שבת ומועד בצה""ל"" של הרב אברהם אבידן (עמ' לג) בשם ה""חזון איש"", שמצוות יד ויתד נוהגות דווקא במלחמת כל ישראל על פי מלך וסנהדרין. ומובא שם שכך מביא גם הגאון הרב יוסף שלום אלישיב בשם ה""חזון איש"" (ראה ""באורין דאישא"" לרב יצחק שילת). אף על פי כן, למעשה, הוא פוסק, גם בשם הרב אלישיב, שיש לנהוג דין יד ויתד גם בימינו (עמ' לז). כך נקטו גם הרב אליעזר יהודה וולדנברג (""הלכות מדינה"" חלק ב שער ב, פרק ד) והרב שלמה זלמן מן ההר (""מורשה"" ז עמ' 87), וכך הביאו באופן פשוט גם במספר ספרים המוקדשים להלכות הנוהגות בצבא: הרב שלמה מן ההר בספרו ""דיני צבא ומלחמה"" (סעיף 12), הרב זכריה בן שלמה בספרו ""הלכות צבא"" (שער ב, פרק ה), הרב יצחק קופמן בספרו ""הצבא כהלכה"" (עמ' פה) והרב מאיר שפיגלמן (""תחומין"" חלק ט, עמ' 241) במאמרו ""'יד ויתד' - היגיינה במחנה צבאי"". יש לציין שגם הרב ישראלי, אחרי שכתב דעתו, סיים במילים ""וצריך עיון בזה להלכה"", וגם ה""חזון איש"" בעירובין (ליקוטים סימן קיב, אות ו), כתב דבריו על דרך ""אפשר..."". כיוון שזו מצוה מדאורייתא, לא פשוט להקל בה."
	@22יג	"<b>רש""י ד""ה מחוץ למחנה, חוץ לענן. ע""כ.</b> ראה ""שפתי חכמים"" (אות ג). ולא ידעתי, למה רש""י מפרש כן ומעמיד עניין זה על תקופת מסעי המדבר בלבד ומאלץ להיזקק לעניין 'אין מוקדם ומאוחר', והרי פשוט יותר להבינו כפשוטו. ולכאורה יש גם כאן משום נטייתו להבליט מעשי ניסים. (פ' כי־תצא תשמ""ח)"
		"וראה ""משכיל לדוד"" המיישב קושית ""שפתי חכמים"" הנ""ל בדרך אחרת."
		"וככל שהתבוננתי בפרשה זו יותר, גדלה תמיהתי על רש""י, שהרי הגבלה למסעי המדבר משתמעת גם מפירושו לפסוק יא (ד""ה לא יבא אל תוך המחנה) ""...ואסור ליכנס למחנה לויה וכל שכן למחנה שכינה"" (על פי פסחים סח ע""א), ואולם רמב""ם פסק את שני העניינים כהלכה לדורות (עיין הלכות ביאת מקדש פ""ג והלכות בית הבחירה פ""ז), ולעניין מקום מיוחד ויתד עיין בהלכות מלכים (פ""ו). יתרה מזו: הרי בהכרח שמדובר בהלכה לדורות, כי מה טעם לצוות על מצוות אלה בסוף מסעי המדבר. וצריך עיון. (פ' כי־תצא תשמ""ח)"
	@22יד	"<b>""ויתד תהיה לך על אזנך"" וגו'. </b>מלבד הציווי המעשי על הלוחם, שיהיה מצוי אצלו כלי לחפור בו לשם השמירה על נקיון המחנה וקדושתו, מוצאים כאן חז""ל (כתובות ה ע""א וע""ב) גם רמז לנקיון הרוחני הנדרש מן האדם: דרש בר קפרא: מאי דכתיב: ""ויתד תהיה לך על אזנך""? אל תקרי ""אזנך"" אלא על 'אוזנך', שאם ישמע אדם דבר שאינו הגון - יניח אצבעו באזניו; והיינו דאמר רבי אלעזר: מפני מה אצבעותיו של אדם דומות ליתידות? מאי טעמא? אילימא משום דמחלקן, כל חדא וחדא למילתיה עבידא, דאמר מר: זו זרת, זו קמיצה, זו אמה, זו אצבע, זה גודל! אלא מה טעם משופות כיתידות? שאם ישמע אדם דבר שאינו הגון - יניח אצבעותיו באזניו. תנא דבי רבי ישמעאל: מפני מה אוזן כולה קשה והאליה רכה? שאם ישמע אדם דבר שאינו הגון - יכוף אליה לתוכה. ע""כ. (פ' כי־תצא תשנ""א) יפים בהקשר זה דבריו של הגאון הרב שאול ישראלי בחתימת מאמרו ""על טהרת המחנה הצבאי הישראלי"" (""ארץ חמדה"" ח""א עמ' סה), זו לשונו: בצד פשוטם של מקראות הללו הדנים בחיוב השמירה על הנקיון והטהרה <b>החיצוניים</b> של אנשי מחנה הצבא הישראלי, קיימת דרשת חז""ל על אותם כתובים, הבאה להעמידנו על חובת שמירת הנקיון והטהרה <b>הרוחניים</b> של איש המלחמה הישראלי. ""ויתד תהיה לך על אזנך"" - אל תקרי אזנך - אלא על אוזנך, שאם ישמע אדם דבר שאינו הגון יניח אצבעו באזניו (כתובות ה ע""א). שכן <b>שני </b>הצדדים של הנקיון - החיצוני והפנימי, חשובים ביצירת האקלים המיוחד, שצריך לאפיין את המחנה הישראלי הלוחם. ואף שאזהרה זו של השמרות מקליטת דבר שאינו הגון אינה מיוחדת לימי מלחמה דווקא, והיא הדרכה קבועה לכל אדם מישראל, הרי היא מקבלת משמעות כפולה ומכופלת לחיל היהודי, כי לא ככל הגויים בית ישראל, ולא ככל הצבאות צבא מערכות ישראל! לא נוכל להתמודד עם האויב במובן <b>כמותי</b>; לא נוכל להעמיד חייל מול חייל וטנק מול טנק; ""כי אתם המעט מכל העמים"". ורק אם הצבא הישראלי יצטיין בתכונותיו הפנימיות, בכוחו המוסרי, בטוהר הנפשי, ובלהט אמונתו באלהי ישראל ובקדושת עמו ישראל ילחם ויצליח. על כן גדולה היא התביעה מהלוחם הישראלי, כי השטן מקטרג בשעת סכנה (רש""י לפסוק י), ואם גם בזמנים נורמליים יש צורך בפיקוח מתמיד של האדם על צעדיו הוא, שבעתיים גדלה החובה בעתות מלחמה, כשמסגרות החיים והחברה הקבועים מתפרקים ומתפוקקים, ""והיה מחניך קדוש"". ""וראו כל עמי הארץ כי שם ה' נקרא עליך ויראו ממך""."
		"<b>""...וכסית את צאתך"".</b> ואם תאמר: הרי אוכלי המן לא היו צריכים לזה, ראה רש""י במדבר (כא, ה ד""ה בלחם הקלקל)? יש לומר: (א) התורה לא ניתנה רק לאוכלי המן. (ב) רמב""ן להלן (כט, ה) מבאר כי אכן גם אכלו לחם ממש - ""כי בקצת העתים היה לישראל במדבר לחם, כמו שכתוב 'אכל בכסף תשבִּרני ואכלתי' (ב, כח) וכו'. ורמב""ן מוסיף שם: ""ואפשר עוד... אבל בשנת הארבעים קרבו לישוב... ומן העת ההיא היו האדומים והמואבים מקדימים אותם בלחם ובמים, והיו גדולי ישראל קונים מהם ואוכלים לתענוג לא לצורך ולא לשבעה, ועיקר המחיה שלהם היתה במן"". וזה קשה לי: וכי אכלו אפוא פת עכו""ם לתענוג? (פ' כי־תבוא תשמ""ח) הערת הגר""א נבנצל שליט""א: עדיין לא נגזרה גזירה על פת עכו""ם."
		"<b>ראב""ע ד""ה וכסית, כי כל דבר נראה לעיניים והוא מגונה, יוליד דמות גנאי בנפש. ע""כ.</b> זהו כלל שמצוה רבה לפרסמו. ומכל מקום, זה שנים הרבה שאני חוזר על כך לעצמי. אבל עתה קצת קשה, שהרי מן הפסוק הבא - ""כי ה' אלהיך מתהלך בקרב מחנך"" ברור שזוהי הסיבה, יראת הכבוד הנדרשת לפניו יתברך ולא רישומי נפשנו, וזה קצת קשה על ראב""ע. (פ' כי־תצא תשנ""א)"
		"המצוות שבפרשיות ספר דברים במיוחד מעוררות את הצורך לערוך רשימה של כל המצוות שקשה לראותן מתקיימות כיום, מחמת שינוי המציאות או כל סיבה אחרת, אולי לכשירחיב. (פ' כי־תצא תשס""ו) וראה מש""כ אודות מצוות שונות: עבדות (שמות כא, ב); איסור שחיטת חוץ של קדשים (ויקרא יז, ה, ז); צרעת (שם ריש פרק יג); מעשר שני (דברים יד, כה); ערי מקלט (שם יט, ח); גואל הדם (שם יט, יב); עדים זוממים (שם יט, טז); אין צרין על עיירות של גויים פחות משלושה ימים קודם לשבת (שם כ, יט); אשת יפת תואר (כא, י); מתנות עניים (שם כד, יט, כא)."
	@22טו	"<b>רש""י ד""ה ולא יראה בך, הקב""ה ערות דבר. ע""כ.</b> התוספת ""הקב""ה"" היא מן הספרי. ולא ידעתי, מה היא (ורש""י בעקבותיה) באה לפרש. הרי נושא הפסוק הוא ה' אלהיך, הוא הקב""ה, וממילא הנשוא השני אף הוא מוסב עליו, באין נושא אחר. (פ' כי־תצא תשנ""ה) וראה ""ספר הזכרון"" שכתב: ""דברים פשוטים הם ולא ידעתי טעמו שכתבם"". אבל אונקלוס תרגם ""יראה"" - יתחזי, היינו יֵרָאה (ביו""ד צרויה ורי""ש קמוצה). כלומר לדעת אונקלוס הנושא של ""יראה"" אינו הקב""ה אלא סתמי."
		"<b>""...בקרב מחנך... והיה מחניך קדוש"" וגו'.</b> תחילה בלא יו""ד ואחר כך ביו""ד. היפנה תשומת ליבי להבדל זה ידידי הגאון הרב יהושע ישעיה נויבירט שליט""א, וביקש לומר בדומה למה שמצאנו אחר כך אצל רש""ר הירש (דווקא ב""דיוקים"" אין נדרש לזה!), שתוספת היו""ד באה ללמדנו שהאמור כאן ביחס למחנה צבאי שייך בכל המחנות כולם (""מחניך"" - לשון רבים), בכל מקום בו נשהה דרך עראי או דרך קבע עלינו לנהוג בקדושה ובטהרה. אך מאוד אין זה נראה לי, שהרי גם ""והיה"" וגם ""קדוש"" המוסבים על ""מחניך"" באים בלשון יחיד. כל עוד לא מצאתי תשובה טובה יותר, נראה שמוטב להתעלם מן היו""ד, וכפי שעושה אונקלוס. (פ' כי־תצא תשס""ב)"
	@22טז	"<b>רש""י ד""ה לא תסגיר עבד, כתרגומו. דבר אחר, אפילו עבד כנעני וכו'. </b>כלומר ""כתרגומו"" פירושו: הזהירנו הכתוב שלא להחזיר עבד גוי אל אדוניו הגוי, לאחר שברח אלינו להנצל מאדוניו, וזאת משום שבהסגרתו שוב לאדוניו, הננו מחזירים אותו לדרכו הרעה, כמבואר ברמב""ן; ו""דבר אחר"" מוסיף: לא רק בעבד גוי הנמלט אל ישראל הכתוב מדבר, אלא עבד גוי שנמכר לישראל בחוץ לארץ וברח מאדוניו ובא לארץ ישראל - אף במקרה זה אין להסגירו שוב לאדון הראשון שכן על־ידי כך מפסידו במעלת יישוב הארץ ומן המצוות התלויות בה, כמבואר במסכת גיטין (מה ע""א). (פ' כי־תצא תש""ס)"
	@22יז	"<b>""...לא תוננו"".</b> לא תוניניה במלין (יונתן בן עוזיאל). כלומר הכוונה להונאת דברים. וכך כתב הרמב""ם בהלכות עבדים (ח, יא): ""עבד זה שברח לארץ, הרי הוא גר צדק, והוסיף לו הכתוב אזהרה אחרת למי שמאנה אותו, מפני שהוא שפל רוח יותר מן הגר, וצוה עליו הכתוב שנאמר: 'עמך ישב בקרבך באחד שעריך בטוב לו לא תוננו' - זו אף הוניית דברים. נמצאת למד, שהמאנה את הגר הזה עובר בשלושה לאוין - משום 'ולא תונו איש את עמיתו' ומשום 'וגר לא תונה' ומשום 'לא תוננו', וכן עובר משום 'ולא תלחצנו', כמו שביארנו בענין הונייה"". (פ' כי־תצא תשנ""ז)"
	@22יח	"<b>""לא תהיה קדשה מבנות ישראל"" וגו'. </b>אונקלוס מתרגם: לא תהי אתתא מבנת ישראל לגבר עבד וכו'. כלומר הכוונה שלא תינשא אשה לעבד משום שבעילותיו הן בעילות זנות, וכן לא ישא איש אמה. ולא ידעתי למה אינו מתרגם כפשוטו, וכפי שמבין רש""י? (פ' כי־תצא תשס""ג) הערת ר' רפאל בנימין פוזן שי': פשט הכתוב מזהיר מפני זנות ומשכב זכר בתוך עם ישראל כדעת ספרי, אבל אונקלוס פירש לאו זה כאיסור לזנות עם גויים או גוייות (ויעויין ברמב""ן. לדבריו, גם אונקלוס סובר שהאיסור הוא לבני ישראל אלא שהוסיף גם זנות עם גויים), ורש""י הביא את שתי הדעות. יש שפירשו שיסוד התרגום הוא לשוני: השמות 'קְדֵשָׁה' ו'קָדֵשׁ' הם היפוך קדושה וקדוש [השווה ""פן תִּקְדַּשׁ הַמְלֵאָה"" (דברים כב, ט) ""דִּלְמָא תִסְתָּאַב""]. מכיוון שהכתוב הטעים מִבְּנֵי יִשְׂרָאֵל ולא אמר סתם ""לא יהיה בכם קְדֵשָׁה וקָדֵשׁ"", למד המתרגם שהכוונה לחילול הקדושה של הסגולה הישראלית על־ידי אומות העולם (""מרפא לשון""). (מתוך ספר ""פרשגן"" - ביאור חדש לתרגום אונקלוס - בכתיבה)"
	@22יט	"<b>רש""י ד""ה גם שניהם, לרבות שינוייהם, כגון חטים ועשאן סולת. ע""כ.</b> כלומר גם אם מה שנותן לזונה בתורת אתנן זה חיטים, וטחנן ושינה צורתן ועשאן סולת, אף על פי שהשתנתה צורתן פסולים לקרבן מנחה. מקורו של דין זה בתמורה (ל ע""ב). וזה שרש""י נוקט כדברי בית שמאי שם ולא כדברי בית הלל, נראה מכיון שהם קרובים יותר לפשוטו של מקרא. וראה ""שפתי חכמים"" (אות ח). (פ' כי־תצא תשמ""ט)"
		"וכאשר האתנן או מחיר הכלב הוא במטבע, משנה מפורשת היא, שם. (פ' כי־תצא תשנ""ט)"
		"וראה רמב""ן על אתר. לדבריו, מכיוון שדרך הזונות לעשות באתנן שלהן מצות מפני שהן סבורות שזה יכפר על חטאן, לכן אוסרת התורה להביא אתנן לכל נדר, כי על־ידי שיביאו אותו לקרבן תחשובנה שקרבנן כיפר עליהן. ולפי רא""ם, כיוון שהסולת באה סוף סוף מכח החיטים, עדיין מאוסה היא לגבוה. (פ' כי־תצא תשס""ג)"
	@22כ	"<b>רש""י ד""ה לא תשיך, אזהרה ללוה שלא יתן רבית למלוה וכו'.</b> לפי זה צריך לפרש ""לנכרי תשיך"" שבפסוק הבא - לנכרי תשלם רבית, כלומר תלוה ממנו ושלם לו. וכך גם התרגומים וגם ר""ע ספורנו. אבל ראה ספר ""מצוות השם"", שלפיו מדובר בפסוק הבא בהלוואה בריבית לנכרי. וצריך לבדוק אצל מוני המצוות. (פ' כי־תצא תשנ""א)"
		"והנה כך מצאתי בפינתו של הרב בנימין תבורי שי' בגיליון ""שבת בשבתו"", וכך כתב שם: איסור ריבית הוא גם על הלווה, שלא ישלם ריבית למלוה, ואת זאת לומד רש""י מהמילים ""לא תשיך לאחיך"". אם כן, כשהתורה משתמשת באותה מילה ('תשיך') במשפט ""לנכרי תשיך"", משמע שמותר לשלם ריבית לנכרי. לפי ר""ע ספורנו, הפסוק מביע חיוב: ""תתן לו הריבית אם התנית עמו, ולא תבגוד"". רש""י מביא מהסוגיה בבבא מציעא (ע ע""א), שהתורה, באמרה ""לנכרי תשיך"", התכוונה שאנחנו נבין מכלל עשה זה את האיסור ללוות מיהודי בריבית (לאו הבא מכלל עשה), וממילא הלווה בריבית מישראל עובר בשני לאוין ועשה. אבל לפי הרמב""ם, מצוות עשה היא להשיך לגוי (הלכות מלוה ולווה ה, א), וכן בכותרת להלכות אלו: ""ללוות מן הנכרי ולהלוות לו בריבית""; וב""ספר המצוות"" (עשה קצח): ""לבקש ריבית מן הגוי, ואז נלווה לו"". הרבה חלקו על הרמב""ם (כגון ראב""ד, רשב""א ורמב""ן) ולדעתם זהו רק היתר להלוות לגוי בריבית, אך לא מצוה. עד כאן דברי הרב תבורי שי', וצריך לבדוק מה נפסק להלכה. (פ' כי־תצא תש""ס)"
		"<b>שם. ...שלא יתן רבית למלוה, ואחר כך אזהרה למלוה ""את כספך לא תתן לו בנשך"" (ויקרא כה, לז), ע""כ.</b> לא ידעתי למה רש""י גם משנה מסדר הכתובים, שהרי ויקרא קודם לדברים, ולא להיפך, וגם משנה את הסדר הענייני, כי לכאורה קודם המלוה דורש ורק אחר כך הלוה נותן. ואף אם תאמר שרש""י דבק בסדר המעשה - תחילה המלוה נותן ורק אחר כך הלוה לוקח - הרי סדר הפסוקים (וגם הסדר הענייני) אינם כן. ולא בכדי לשון המשנה (בבא מציעא עה ע""ב) הוא - ""ואלו עוברין בלא תעשה - המלוה והלוה"" וכו'. אך באשר לצד הענייני אפשר, אולי, לומר שעצם ההסכם על תשלום הריבית הוא המהווה את העבירה על הלאו, ואז כמובן הלוה הוא העובר, אך אין זה נראה לי. (פ' כי־תצא תשנ""ה) וראה ""קיצור מזרחי"". לדבריו, תיבות ""ואחר כך"" הן טעות סופר. וצריך לומר: ובמקום אחר."
@11כד	@22א	"<b>ראב""ע ד""ה כי יקח איש אשה, גם היא חשובה כשרה.</b> ויש גורסין: כשָׂדֶה, כלומר תוליד בנים כשדה המוציאה פירות, והכוונה לפרש סמיכות הפרשיות. הערה 83 בחומש ""תורת חיים"". כלומר יש כאן חילופי דלי""ת ורי""ש. ובאמת קשה להבין את הגירסה הראשונה. (פ' כי־תצא תשנ""ז)"
		"נראה שלפי הגירסה הראשונה הכוונה היא, שתחילה חשבה לכשרה - מתאימה לו, ורק אחר כך לא מצאה חן בעיניו. (פ' כי־תצא תש""ס)"
		"<b>רש""י ד""ה כי מצא בה ערות דבר, מצוה עליו לגרשה, שלא תמצא חן בעיניו. ע""כ.</b> כלומר כדי שלא יווצר מצב שלא תמצא חן בעיניו ואף על פי כן ימשיך לחיות עמה. השאלה היא לטיבה של ""ערות דבר"" זו. אם היא שלילית מן הבחינה האוביקטיבית, או שהשלילה היא סובייקטיבית, צריך להבין, מהן הטענות הללו. (פ' כי־תצא תש""ן)"
		"לכאורה אין כאן כל שאלה, שהרי הגמרא (גיטין צ ע""א) אכן מדברת בשלושה סוגי בני אדם: בית שמאי אומרים: לא יגרש אדם את אשתו, אלא אם כן מצא בה דבר ערווה. בית הלל אומרים: אפילו הקדיחה תבשילו. רבי עקיבא אומר: אפילו מצא אחרת נאה הימנה. (פ' כי־תצא תשנ""ט)"
	@22ג	"<b>רש""י ד""ה ושנאה האיש האחרון, הכתוב מבשרו שסופו לשנאותה וכו'.</b> לכאורה צריך לומר ששנאתו של הבעל השני מובטחת, כי ""ערות דבר"" (פסוק א) היא פגם אובייקטיבי, ולכן ו'שנאה' כמו הראשון. שאם לא תאמר כן, לא יובן, על סמך מה רש""י ""מבטיח"" שסופו לשנאותה. ורק אם נאמר כך, אפשר להבין את לשון הכתוב ""וכתב לה"" (פסוק א), כלומר מצוה שיכתוב לה גט כריתות. (פ' כי־תצא תשמ""ט)"
		"אך אם כך, יהיה הבעל הראשון אסור להחזירה רק אם אמנם היתה סיבה אובייקטיבית לאי מציאת החן שבפסוק א, ולא במקרה שחלה התנכרות בין בני הזוג, וכזה לא שמענו. (פ' כי־תצא תשנ""ה)"
		"ואם אמנם הסיבה שלילית־אובייקטיבית, מדוע היה השני מותר לקחתה? (פ' כי־תצא תשנ""ז) מבואר בגמרא (גיטין צ ע""ב) שראוי השני למות על שהכניס מרשעת אל תוך ביתו. ואם יזכה תגרום לו זכותו שישאנה ויוציאה מביתו."
	@22ד	"<b>""...אחרי אשר הֻטמאה"" וגו'.</b> לא ידעתי למה יקרא הכתוב מצב זה כך, והרי הכול נעשה בהיתר גמור. ואם ביטוי זה בא כדי לאפשר לרבות סוטה שנסתרה, כדברי רש""י על פי יבמות (יא ע""ב), עדיין קשה למה יקרא הכתוב בשם זה - ""הטמאה"" - זו שעשתה כדין. (פ' כי־תצא תש""ן)"
		"אלא אם כן נקבל את פירושו של ראב""ע על אתר האומר בקיצור גאוני - ""כנגד בעל ראשון"", כלומר יש כאן עניין סובייקטיבי בהחלט. וראה רמב""ן על אתר בסוף הדיבור ""...וטעם הלאו הזה, כדי שלא יחליפו נשותיהן זה לזה, יכתוב לה גט בערב ובבוקר היא שבה אליו"". אלא שלפי זה קשה להבדיל בין גרושה שזינתה לגרושה שנישאה לאחר. (פ' כי־תצא תשנ""ה) וראה תוספות (יבמות יא ע""ב ד""ה מאי). לדבריו, מלשון ""הטמאה"" למדו חז""ל שאין מדובר רק על נישואין שניים אחרי שהתגרשה, שהם בהיתר גמור, אלא אזהרה יש כאן גם לאיש שלא יבא אל אשתו אחר שנטמאה וזינתה תחתיו. (ומה שכתב רש""י ""נסתרה"", כך לשון הספרי שנקט לשון נקיה. אך אין עוברים על הלאו הזה אלא כשזינתה ודאי, כמבואר ב""ספר הזכרון"")."
		"<b>חזקוני ד""ה אחרי אשר הטמאה, בשכבת זרע של בועל. ע""כ.</b> צריך לומר על־ידי בעילה אחרי קידושין, שהרי אם זינתה אחר גירושיה, מותרת לחזור לבעל הראשון, וכפי שכתב החזקוני בפירושו לפסוק ב (על פי סוטה יח ע""ב). ואם כן הדבר, מאוד קשה להבין את ההבדל בין שני המצבים, בזה אסורה ובזה מותרת. (פ' כי־תצא תשנ""ה) הערת הרב איתן שנדורפי שי': נראה לי שדווקא דבר שנראה מותר, צריך יותר לאסור, כרמב""ן."
	@22ה	"<b>""כי יקח איש אשה חדשה לא יצא בצבא... לא יחבֹל רחים ורכב"" וגו'. </b>מה קושר שני פסוקים אלה לפרשה (סתומה) אחת? ככל שהדבר מובן להלן (פסוקים ח-ט), כאן זה תמוה. אך יש לבדוק במקרים נוספים. (פ' כי־תצא תשנ""ג)"
		"כששאלתי כנ""ל את הרב עמיחי בן יעקב שי', הראה לי דברי ראב""ע על אתר, אחרי ששלום שי' אמר לי מיניה וביה, על דרך בדיחותא - שכאן מקור הדעה שתחילה ילמד תורה כדי שלא יהיה לו ריחיים על צוארו (קידושין כט ע""ב). ואולי אכן כאן מקור הביטוי ""ריחיים על צוארו"" ביחס לבעל ואשה. לפי פירושו של ראב""ע פשוט אין קשר, דהיינו למעשה אין הוא עצמו משיב על השאלה שהוא מעורר, אלא רק דוחה את התשובה של ""המכחישים"". אחר כך ראיתי את דברי ""יונתן בן עוזיאל"" ו""פירוש יונתן"" בחומש ""המאור"", זו לשונו: ודרש סמיכות הפסוק דלעיל מיניה ""כי יקח איש אשה חדשה... ושמח את אשתו אשר לקח"", דהיינו מצוות עונה, וסמיך ליה ""לא יחבֹל רחים ורכב"", ללמד אזהרה שלא ימנע את עונתו במעשה כשפים שלא יוכל לבא עליה כדרך אנשים, ודיברה תורה בלשון נקיה שלא יקשור הרחיים רמז לאשה, ורכב רמז לאיש וכו'. ולכאורה זה כדעת ""המכחישים"". ומעניין שמדבר בסוף על עונשו החמור של ""קושר חתן"". בימים אלו ממש התוודעתי לאמונה ישנה זו אודות כישוף החתן ונטילת כח גבורתו ביום חתונתו בשעה שעבדתי על עריכת ספרו של ידידי ד""ר גיורא פוזיילוב שי' (""יהדות בוכארה, גדוליה ומנהגיה"" עמ' 614). לדבריו, מנהג יהודי בוכארה בזמן החופה היה כך: בזמן אמירת ה""קידוש"", הברכות וקריאת הכתובה, עומדות או יושבות שתי נשים זקנות מאחורי הזוג ומעבירות חוט ומחט בבגדיהם של החתן והכלה, סגולה נגד ""קשירת"" החתן. אחרות מעבירות מחט־השחלה עם חוט בן שבעה צבעים שוב ושוב דרך הסדין הלבן הפרוס על ראש הכלה - כנגד שבעה כורתי ברית: אברהם, יצחק, יעקב, משה, אהרן, יוסף ודוד. עיין שם. (פ' כי־תצא תשנ""ג)"
		"<b>""כי יקח איש אשה חדשה לא יצא בצבא"" וגו'.</b> לסיכום העניין ראה רמב""ם (ספר המצוות מצוה קצא) והלכות מלכים (פרק ז). (פ' עקב תש""ס)"
		"<b>רש""י ד""ה ולא יעבר עליו, דבר הצבא. ד""ה לכל דבר, שהוא צורך הצבא וכו'.</b> כלומר לא תוטל עליו חובה או משימה מטעם הצבא. ""יעבר"" מוסב על הצבא (""דבר הצבא"") ו""עליו"" הכוונה לאיש. (פ' כי־תצא תשמ""ט, מלון רמדה־רנסנס ירושלים)"
		"<b>רש""י ד""ה לכל דבר, ...אבל החוזרים מעורכי המלחמה על פי כהן, כגון בנה בית ולא חנכו... מספיקין מים ומזון ומתקנין את הדרכים (סוטה מד ע""א).</b> קשה לי: למה אין רש""י מעיר הערה חשובה זו כבר למעלה (כ, ה-ח)? (פ' כי־תצא תשנ""ט)"
		"ויצוין שבדבריו כאן ""על פי כהן"" רש""י מדייק מאוד, השווה דבריו למעלה (כ, ח ד""ה ויספו השוטרים), שזה מן הדברים שהכהן מדבר והשוטרים משמיעים. (פ' כי־תצא תשס""ב)"
		"<b>רש""י ד""ה יהיה לביתו, אף בשביל ביתו וכו'. </b>מתוך שנזכר כאן לשון ""ביתו"", דרשו חכמים שלא רק בשביל אשה חדשה אינו יוצא לצבא במשך שנה, אלא גם בשביל ביתו החדש אינו יוצא וכן בשביל כרמו המחולל (שפדה את הפירות בשנה הרביעית ועשאם חולין להתירם באכילה, ולא הספיק לאכול מפריו). וראה מה שכתבתי למעלה (כ, ז). (פ' כי־תצא תשס""ג)"
		"<b>שם. ...אם בנה בית וחנכו, ואם נטע כרם וחללו"" וכו'.</b> כאן הסדר הגיוני, ולא כמו למעלה (כ, ה-ז), אך ראה מה שרשמתי שם בשם ממן שתח'. (פ' כי־תצא תשנ""א)"
		"<b>רש""י ד""ה לביתו. ד""ה יהיה.</b> אין כאן משום היפוך סדר ד""ה כי אם שניהם הם המשך ד""ה יהיה לביתו, כלומר הכל דיבור אחד הוא. אך תמוה בעיני, מדוע רש""י מקצר בעיקר המאמר - ""...אם בנה בית וחנכו, ואם נטע כרם וחללו"" - ואינו מוסיף־משלים ""ולא עלתה לו שנה"". (פ' כי־תצא תשמ""ח)"
		"<b>רש""י ד""ה יהיה, לרבות את כרמו. ע""כ.</b> כלומר לא רק לגבי אשה מבחין הכתוב בין אירס לבין לקח, הראשון 'מספק מים ומזון, ומתקן את הדרכים' והשני לא, אלא הוא הדין לגבי נוטע כרם ובנה בית שגם לגביהם מבחין הכתוב בין שני השלבים - בין בנה בית וחנכו ללא חנכו, ונטע כרם וחללו ללא חללו - ואכן כך הוא במפורש ברמב""ם (הלכות מלכים ז, ט), שאנשי ""השלב השני"" כלל אינם יוצאים למערכה, ואילו הראשונים, יוצאים ומוחזרים. וראה בגמרא (סוטה מג ע""א) דרשות ללימוד הבדל זה. (פ' כי־תצא תשנ""ה)"
	@22ז	"<b>רש""י ד""ה והתעמר בו, אינו חייב עד שישתמש בו. ע""כ.</b> קשה לי להבין מדוע הגבלת חירותו של ""הנגנב"" אינה מספיקה כדי לעבור על האיסור. (פ' כי־תצא תש""ן)"
	@22ט	"<b>""זכור את אשר עשה ה' אלהיך למרים בדרך בצאתכם ממצרים"".</b> בולט עד מאוד הדמיון בין נוסח הציווי על זכרון מעשה מרים, ובין, להבדיל אלף אלפי הבדלות, נוסח הציווי שבהמשך הפרשה (להלן כה, יז): ""זכור את אשר עשה לך עמלק בדרך בצאתכם ממצרים"". עדיין לא מצאתי מי עומד על כך. (פ' כי־תצא תשס""ב)"
	@22יג	"<b>רש""י ד""ה כבא השמש, אם כסות לילה הוא וכו'.</b> רש""י רוצה להראות ששני הפסוקים - זה שלנו וזה שבשמות (כב, כה) - דנים זה בכסות יום וזה בכסות לילה, כדברי חז""ל במסכת בבא מציעא (קיד ע""ב). (פ' כי־תצא תשס""ב)"
	@22יד	"<b>רש""י ד""ה מגרך. ד""ה בשעריך. ד""ה אשר בארצך.</b> מקומו של ד""ה האחרון הוא לפני קודמו. ומן הסתם בא סדר זה כדי להצמיד שני ד""ה שדנים בגר. וצריך להשוות עם חומשים אחרים מלבד חומש ""העמק דבר"" שברשותי כעת. (פ' כי־תצא תשנ""ח) הערת ר' חזקי פוקס שי': וכן במקראות גדולות ""הכתר""."
		"<b>רש""י ד""ה אשר בארצך, לרבות שכר בהמה וכלים. ע""כ.</b> קצת קשה, שכן אם יש לו בהמה להשכיר, אינו אביון. (פ' כי־תצא תשס""ו)"
	@22טז	"<b>""לא יומתו אבות על בנים"" וגו'.</b> במסכת סנהדרין (כז ע""ב) לומדים חז""ל מפסוק זה פסול עדות קרובים, ועם זאת מעלים את הסתירה לכאורה בין פסוקנו לבין הפסוק ""פוקד עון אבות על בנים"", ומשיבים כי <b>דור הבנים נענש על עוון אבותיו אך ורק אם הוא ממשיך בדרכם הרעה</b>."
		"בדרך אחרת מיישב רש""י את הסתירה בין הפסוקים, וכך כתב: ""לא יומתו אבות על בנים - בעדות בנים. ואם תאמר בעוון בנים, כבר נאמר 'איש בחטאו יומתו', אבל מי שאינו איש מת בעוון אביו, הקטנים מתים בעוון אבותם בידי שמים"". כלומר <b>הקטנים שעדיין אינם 'איש' מתים בעוון אבותם</b>."
		"בדרך זו הסביר גם הרמב""ם (בהלכות תשובה ו, א): ""והרי אני מבאר עיקר גדול שממנו תדע פירוש כל אותן הפסוקים. בזמן שאדם אחד או אנשי מדינה חוטאים ועושה החוטא חטא שעושה מדעתו וברצונו כמו שהודענו ראוי להפרע ממנו והקב""ה יודע איך יפרע, יש חטא שהדין נותן שנפרעים ממנו על חטאו בעולם הזה בגופו או בממונו <b>או בבניו הקטנים, </b>שבניו של אדם הקטנים שאין בהם דעת ולא הגיעו לכלל מצות כקניינו הן, וכתיב 'איש בחטאו ימות' עד שיעשה איש. ויש חטא שהדין נותן שנפרעין ממנו לעולם הבא ואין לעובר עליו שום נזק בעולם הזה, ויש חטא שנפרעין ממנו בעולם הזה ולעולם הבא""."
		"דרך שלישית היא דרכו של רשב""ם. לדבריו, <b>הציווי ""לא יומתו אבות על בנים"" נוגע לבית הדין, להם אסור להעניש את דור הבנים על מעשה אבותיהם</b>, אבל הקב""ה, פעמים שהוא מעניש את הדור הבא בשל עוונות של דורות קודמים."
		"ר""ע ספורנו מפרש פסוק זה <b>לפי פשוטו</b> על פי דברי הימים ב' (כה, ד), שם מסופר שאמציה לא הרג את בני העבדים (המורדים) ""כי ככתוב בתורה בספר משה אשר צוה ה' לאמר לא ימותו אבות על בנים"" וגו'. כלומר לא לעשות כנהוג ולהרוג גם את בני המורדים במלכות. דומה שעצם הרעיון לנצל כתובים לפירוש תורה הוא גאוני בפשטותו, כי מי לנו מוסמך מהם. אך אם כן הוא, למה אין כולם מסכימים בדבר, הרי חזקה על רבותינו שידעו גם הם את פסוקי דברי הימים, ולמה פירשו שלא כמותם? (פ' כי־תצא תש""ס)"
		"בדרכו של ר""ע ספורנו הלך גם הרמב""ן (ב""משפט החרם"". ראה ""חידושי הרמב""ן השלם"" למסכת שבועות, מכון התלמוד הישראלי, ירושלים תשל""ו עמ' רצו), ובדבריו הוא מלמדנו יסוד פרשני־דרשני חשוב: ""כמה פנים של אמת לתורה"", זו לשונו: ""שאף על פי כן אין מקרא זה יוצא מידי פשוטו, דכתיב 'אחת דבר אלהים שתים זו שמעתי' משמש הוא הכתוב לזה ולזה, בוא וראה שהרי רבותינו ז""ל דרשו 'לא יומתו אבות על בנים' בעדות בנים 'ובנים לא יומתו על אבות' בעדות אבות, ולא תחשוב שזו אסמכתא אלא עיקר הגמרא הוא, ומכאן יצא לקרובים שהם פסולים לעדות מן התורה (סנהדרין כז ע""ב), ואף על פי כן אין מקרא יוצא (נ""א אין בנו כח להוציא מקרא) מידי פשוטו, דכתיב 'ואת בני המכים לא המית ככתוב בספר תורת משה אשר צוה ה' לאמר לא יומתו אבות על בנים ובנים לא יומתו על אבות' (מלכים ב' יד, ו), הא למדנו <b>שכמה פנים של אמת לתורה</b>"". (ראה גם רמב""ן בשורש השני בספר המצוות, ושו""ת הרשב""א ח""א אלף קפה)."
		נמצאנו למדים שאף על פי שהפסוק נלמד לפסול עדות קרובים, אין מקרא יוצא מידי פשוטו, ולומדים ממנו אף לאיסור הריגת בנים בחטאי אבותם.
		"מקור חשוב זה ראיתי בספרו של הרב יעקב אפשטיין שי' ""חבל נחלתו"" (ח""ג עמ' 326), שנדרש לפסוקנו ומסיים בשאלה ותשובה שכדאי להביאן, זו לשונו: ""והנה מצאנו כמה וכמה מקרים או כמעט מקרים שבהם נהרגו אף טף ונשים של החוטאים. כן במרידה או בסיוע לה, אצל שבע בן בכרי שיואב עמד להרוג עיר שלמה - אבל בית מעכה. ובאנשי יבש גלעד שעברו על החרם ולא הצטרפו למלחמת פילגש בגבעה. ובני בנימין שלא דנו את אנשי הגבעה אשר השתתפו בפריצות וגלוי עריות. וכן ישראל רצו לעלות על שבטי עבר הירדן המזרחי כיון שחשבו שרוצים למרוד בה' על בנין במה ומזבח (יהושע כב). וכן גדעון הרג את אנשי פנואל (שופטים ח, יז) על שלא סייעו לו במלחמתו במדין."
		"ונראה לחלק <b>בין דיני יחידים לדיני ציבור</b>, בדיני יחידים לא מצאנו קטנים הנהרגים בעוון גדולים. אבל בדיני ציבור, הן בענישה של עיר הנידחת, הן במיגדר מילתא בדברים ציבוריים הנוגעים לעם כולו בהם על פי נביא או על פי בית דין הגדול או על פי מלך ישראל ניתן להמית אף את בני החוטאים. ע""כ. (פ' כי־תצא תשס""ד) הערת הרב איתן שנדורפי שי': ועיין ברמב""ן בסוף ספר ויקרא וב""העמק שאלה"" לנצי""ב על השאילתות (סימן קמב סק""ט). והוסיף הגר""א נבנצל שליט""א: ה""חתם סופר"" כתב שלמלך יש רשות להרוג את משפחת המורד בו, ואמציה עשה לפנים משורת הדין."
	@22יז	"<b>רש""י ד""ה לא תטה משפט גר יתום, ...לפי שנקל להטות משפט עני יותר משל עשיר, לכך הזהיר ושנה עליו. ע""כ.</b> כמה פעמים מעיר רש""י: לעבור עליו בשני לאוים, או מעין זה, אך דומה שרק כאן הוא מסביר את טעמה של חזרה זו, כלומר שני לאוים למה. (פ' כי־תצא תשנ""ד)"
		"צריך לשאול, אם מלבד דיני שמים יש נפקא מינה בדבר, אם עבר הדיין על לאו אחד או שניים, הרי אין על זה מלקות. (ואף במקום שיש מלקות, אינו לוקה אלא כפי שיכול לסבול). הערת הגר""א נבנצל שליט""א: יכול ללקות על לאו אחד ולכשיבריא ילקה על השני."
		"ועוד: צריך לפרש ""גר יתום"" כאילו כתוב: גר ויתום, וכפי שמתרגם אונקלוס: ""ויתמא"" (לא בחומש ""תורת חים), כלומר ו""ו במשמעות או, שכן גר אינו יכול להיות יתום. ויתום הוא כאן מאב ולא מאם, וראה רמב""ם (הלכות סנהדרין כ, יב). (פ' כי־תצא תשנ""ה)"
		"וראה להלן (כז, יט) ""ארור מטה משפט גר יתום ואלמנה"", שם יש אפילו מקף בין גר ליתום, ואונקלוס אינו מוסיף ו""ו כמו כאן. (פ' תבוא תשנ""ה)"
		"וראה ""בעל הטורים"" שכתב: ולא אמר גר ויתום, לומר לך, גר שנתגייר, כקטן שנולד דמי (יבמות כב ע""א). ע""כ. כלומר כל גר בהכרח יתום הוא. (פ' כי־תצא תשנ""ט)"
	@22יט	"<b>""...לא תשוב לקחתו"" וגו'.</b> מכאן אמר רבי ישמעאל, שבולת של קציר וראשה מגיע לקמה, אם נקצרת עם הקמה, הרי היא של בעל הבית, ואם לאו, הרי היא של עניים (ספרי רפג). איך אפשר להבין, ועוד יותר - איך אפשר ליישם, הערכה כזו לפרוטה או לשווה פרוטה מבחינת הדין ומבחינת המשפט בדור מכונות־הקציר? (פ' כי־תצא תשנ""ה) וראה מש""כ להלן בפסוק כא."
	@22כא	"<b>רש""י ד""ה לא תעולל, אם מצאת בו עוללות, לא תקחנה. ואי זו היא עוללות, כל שאין לה לא כתף ולא נטף. יש לה... הרי היא לבעל הבית... ע""כ.</b> הכינויים תמוהים, ואיני יודע על מה הם מוסבים: בו, תקחנה, היא, לה! (פ' כי־תצא תשנ""ג)"
		"הדבר פשוט, צריך לקרוא: עולֶלֶת, ואז הכל שפיר. ברם, עתה קשה לי עיקרו של עניין. כאשר בוצרים במכונה, כל הלאו הזה נופל, ובכלל לא אדע כיצד נוהגים בזה החקלאים היום. (פ' כי־תצא תשס""ב) לשאלת הנהגת מתן מתנות עניים בימינו נדרשו הרב יעקב אפשטיין שי' במאמרו ""לקיטת מתנות עניים על־ידי גבאי צדקה"" (חבל נחלתו ח""א סימן עה), וכן הרב אברהם הלל גולדברג בספרו ""מצוות הארץ כהלכתן"" (עמ' שי) והרי תמצית דבריהם: הטור פוסק שהאידנא לא נוהגות מתנות עניים לפי שהרוב נכרים, ועל כן אם יניחום יבואו הללו ויטלום. נחלקו ה""בית יוסף"" והרמ""א בהסבר המונח 'האידנא'. לפי ה""בית יוסף"" דברי הטור אמורים רק בחו""ל ששם חובת המתנות מדרבנן, אבל לפי הרמ""א דברי הטור הם טעם אף לאי נתינת המתנות בארץ ישראל (בזמנו). וכן הסבירם הגר""א בביאורו. אולם בימינו כיון שרוב עניים מישראל חוזרת חובת עזיבת המתנות אף בארץ ישראל. וכן כתב ב""פאת השולחן"" (פרק ד סוף הלכה י): ""אבל בארץ ישראל נוהגין בלקט שכחה ופאה אף האידנא וכן עיקר"". וכן כתב בעל ""מנחת חינוך"" (מצוה רטז)."
		"אולם לפי ""חזון איש"" (מעשרות סימן ז אות י), אף בימינו אינו נוהג דין זה למעשה אף בארץ ישראל, כי אין מצויים עניי ישראל - ברמת החיים בזמננו - שיאותו להקדיש זמן וטרחה לטיפול במתנות עניים, כה דבריו: ובעיקר דין לקט שכחה ופאה לדידן, עדיין לא נשתנה ממה שכתב הרמ""א סימן שלב, דכפי ראות עינינו, לא יטריח שום עני ללכת בשדה ללקוט מתנות עניים, שטרחו יותר על שכרו, ואצלנו הלחם בזול ומצוי, ועיקר העניות הוא לשאר הצרכים, בין בסעודה ובין בכלי תשמיש ודירה וכביסה ובגדים ויתר הצרכים, ואין עני מחזיר על הפתחים, מתרצה בפת לחם, וכל שכן שלא יטריח לקצור פאה ולדוש ולטחון ולאפות, ויבואו הערבים וילקטום, שהם בתכונות מסוגלות לכך, וכמו שמלקטים את העשבים וענפי עץ בערי ישראל, ואף אם נניח, שאם היו כל ישראל משמרים נתינת המתנות, היה כדאי לעני להטריח, מכל מקום השתא (שאין המצב כך) לא חייל (דין) לקט, שאם יהיה לקט, לא ילקטוהו עניי ישראל וכו'."
		"על כך מוסיף הגאון רבי חיים קנייבסקי בספרו ""דרך אמונה"" (על הרמב""ם הלכות מתנות כהונה א, י סקצ""ה): ""ומכל מקום נראה לעניות דעתי, שאם אחד רוצה להפריש מתנות עניים (בזמננו) ויבקש מקודם לעניים שיבואו לקחתם, יש לו מצוה, ובאופן זה ניתן לקיים כל מצוות אלו בזמן הזה"" וכו'."
		הרב אפשטיין שי' במאמרו מעלה רעיון חדש, שאף על פי שעניי ישראל לא יבואו ללקט בעצמם את הלקט שכחה ופאה, ניתן לדאוג לגבאי צדקה שיתארגן, ילקט כמות גדולה של לקט שכחה ופאה, ידוש, יטחן ויאפה ויתן לעניים. מובן שכשהדבר נעשה במימדים גדולים הוא משתלם מבחינה כלכלית. ואם כן יחול חיוב לקט שכחה ופאה.
		"באשר לשאלה שמעוררת הבצירה כשהיא נעשית על־ידי מכונה, העיר הרב אפשטיין שי' במאמרו (הערה 5): שאלה שלא מצאתי מתייחסים אליה... היא: מתנות עניים פטורים מתרומות ומעשרות. בימינו שבוצרים ענבי יין בבצרת (מכונת בצירה), שאינה מבחינה בגדלי ומבני אשכולות, נבצרות העוללות ומתערבות עם שאר הבציר. ואף אם לא נחוש לגזל עניים, הרי בהפרשה על כל היבול יש חשש הפרשה מן הפטור על החיוב. וצריך עיון. ונראה לעניות דעתי לתרץ שכיון שביין מפרישים דווקא לאחר שיהיה יין ולא כשהם ענבים, הרי יש בילה בלח ואין כאן מן הפטור על החיוב. ע""כ."
@11כה	@22א	"<b>רש""י ד""ה כי יהיה ריב, סופם להיות ניגשים אל המשפט וכו'.</b> קשה לי: למה הכתוב קושר דיני משפט למקרה בלתי ברור שכזה כמו ריב בין שניים, כשכלל לא ברור, שאמנם תתרחש במסגרתו עבירה על לאו שיש בו מעשה? וייתכן שמשום כך צריך הספרי להוסיף את דרשתו. וכך גם אמר לי הרב ד""ר מרדכי הלפרין שי' (בסמינריון של בית ההנדסאים במלון רמדה־רנסנס בשבת). (פ' כי־תצא תשמ""ט)"
		"ועתה איני מבין את ההקבלה, ""מי גרם ללוט"" וכו'. אמנם רועי לוט רבו עם רועי אברהם אבינו ע""ה, אבל התוצאה של מריבה זו היתה פרידה, ולא משפט! (פ' כי־תצא תשנ""ט)"
	@22ב	"<b>""...והפילו השֹׁפט"" וגו'.</b> ראה דברי ר' אהרן מירסקי שי' ב""דעת מקרא"" שכתב: כמשמעו, כן תרגם אונקלוס: והרמנה דַּיָנָא. כיוצא בזה תרגם יונתן: וירבענה דַּיָנָא. דבר אחר: שיצווה השופט להפילו ולהכותו. וראיה לפירוש זה מלשון ""לפניו"", שהכוונה לפני השופט, מכאן שהמפיל והמכה אינו השופט (ראב""ע). ע""כ. (פ' כי־תצא תשס""ד)"
	@22ג	"<b>""...ונקלה אחיך לעיניך"".</b> משום מה אין רש""י מעיר כאן כמו שמעיר להלן (כז, טז) ש""נקלה"" הוא לשון זלזול. (פ' כי־תבוא תשנ""ט, סמוך לפני הנסיעה לקרלסבאד)"
		"<b>רש""י ד""ה ונקלה אחיך, כל היום קוראו רשע, ומשלקה - קוראו אחיך. ע""כ.</b> יפה, ואף על פי כן עדיין קשה, למה הכתוב עובר מגוף שלישי לשני. (פ' כי תצא תשנ""ב) וב""דעת מקרא"" מבואר: וחסה התורה עליו שלא יראוהו בקלונו. ואין הכוונה לעיני שליח בית דין, שמטעם זה שינה הכתוב לדבר בלשון נוכח. ע""כ."
	@22ו	"<b>""ולא ימחה שמו מישראל"".</b> זכורני שעמדנו פעם - היה זה בשנים תש""ב־תש""ג בערך - קבוצה של חברי קיבוץ הנוער האגודתי שבכפר סבא מסביב ל""חזון איש"" זצ""ל. דובר במעשה או באמירה של אחד ממנהיגי השומר הצעיר, ומישהו מן החבורה הפליט: ""ימח שמו"". שאל אותו ה""חזון איש"": ""אילו היה מת בלא בנים, אחיו היה חייב בייבום־חליצה?"". ההוא הבין את הרמז, ואני, מאז, נשמר מלהשתמש בביטוי זה לגבי יהודי. זו היתה דרכו המיוחדת של ה""חזון אי""ש"" - אין מוסר או דרך ארץ, יש תמיד הלכה. (פ' כי־תצא תשס""ז) הערת ר' שמואל עמנואל שי': במאמר המקיף של הרב קלמן כהנא זצ""ל על ""עמדתנו כלפי אחים תועים"" כתוב בפרק ג: בקשר להתנהגות למעשה כיום כלפי רשעים וכלפי אלה אשר אינם מאמינים מצאנו דברים ברורים גם אצל גאון דורנו מרן הגאון החסיד בעל ""חזון איש"" זצ""ל. אך עלינו להקדים מקודם. ה""חפץ חיים"" זצ""ל חיבר ספר ""אהבת חסד"", אשר בו הנו קובע פרטי הלכות גמילות חסד שחייב בה אדם בגופו ובממונו. בסוף ספרו זה הדפיס ה""חפץ חיים"" ""מרגניתא טבא"" אשר עליה אומר ""לרוב התועלת הנמצא בה הוצאתיה לאור לזכות הרבים"". ""מרגניתא טבא"" זו כוללת הנהגות טובות ""מאת הגאון האמיתי הצדיק המפורסם בדור שלפנינו בין חכמי ישראל לגאון תפארת ישראל וקדוש ה' בהתמדת לימודו ובמעשיו הנוראים כקש""ת מוהר""ר יהונתן זצ""ל מעיר לובטש (הנקרא בפי כל ר' יהונתן וואלינער)"" - כל זה מלשונו של ה""חפץ חיים"" זצ""ל. ושם בסעיף יז נאמר: ""...ולהזהר מלאו דלא תשנא, ואף ברשע גמור יש איסור לדעת מהר""מ מלובלין לשנאותו כל זמן שלא הוכיחו, ואין בדור הזה מי שיודע להוכיח, שמא אם היה לו מוכיח היה מקבל... וכל שכן שאסור לקללו, רק יבקש רחמים עליו שיעזרהו ה' על תשובה שלמה"". על דברי הגר""י מוואלין אלה מבסס ה""חזון איש"" פסק הלכה. הנדון הוא אם מומר בימינו אינו זוקק ליבום. מסקנתו של ה""חזון איש"" (יורה דעה סימן ב אות כח) היא שזוקק כיום. והרי מנימוקיו: ""ועוד יש בזה תנאי שלא יהיה אנוס, וכמו שכתב הרמב""ם (הלכות ממרים ג, ג) דבניהם ותלמידיהם (של הכופרים בתורה שבעל פה והתועים אחריהם) חשיבי כאנוסים וכתינוק שנשבה... ומצווין אנו להחיותו ואף לחלל עליו השבת בשביל הצלתו. ובהגהות מיימוני (הלכות דעות פרק ו) כתב, דאין רשאין לשנאותו אלא אחר שאינו מקבל תוכחה. ובסוף ספר ""אהבת חסד"" כתב בשם הגר""י מוואלין שמצוה לאהוב את הרשעים מהאי טעמא, והביא כן מתשובת מהר""מ לובלין כי אצלנו הוא קודם תוכחה שאין אנו יודעים להוכיח ודיינינן להו כאנוסין..."". ע""כ. את המאמר הזה כתב הרב כהנא לכבוד ארגון ""השלשלת"" בהולנד לרגל עשור לקיומו, ופורסם בפעם הראשונה ב""שערים"" ב־ב' בשבט תשי""ז. לאחר פטירת הרב כהנא המאמר הודפס ב""המעין"" (כרך לב, ניסן תשנ""ב). הערת ר' זאב נוימן שי': הגרצ""י קוק היה מזכיר דברי ר' יונתן אלה פעמים רבות (ראה בשיחותיו - אהבת ישראל עמ' 8, מידות עמ' 65)."
		"לכך יש לצרף את דברי הכרעתו של ה""חזון איש"" (יורה דעה סימן ב אות טז) בנוגע לדין ""מורידין ולא מעלין"", שנאמר, בין השאר, לגבי מי שהוא מומר להכעיס, כלומר עובר על איסורי תורה מתוך כוונות אידיאולוגיות (גם אם אין שום יתרון באכילת אוכל לא כשר, הוא יעדיפוֹ על פני אוכל כשר), וכה דבריו: ונראה דאין דין מורידין אלא בזמן שהשגחתו יתברך גלויה כמו בזמן שהיו נסים מצויין ומשמשת בת קול, וצדיקי הדור תחת השגחה פרטית הנראית לעין כל. והכופרין אז הם בנליזות מיוחדת בהטיית היצר לתאוות והפקרות, ואז היה ביעור רשעים גדרו של עולם, שהכל ידעו כי הדחת הדור מביא פורעניות לעולם ומביא דבר וחרב ורעב בעולם. אבל בזמן ההעלם שנכרתה האמונה מן דלת העם, אין במעשה הורדה גדר הפרצה אלא הוספת הפרצה, שיהיה בעיניהם כמעשה השחתה ואלימות ח""ו. וכיוון שכל עצמנו לתקן, אין הדין נוהג בשעה שאין בו תיקון, ועלינו להחזירם בעבותות אהבה ולהעמידם בקרן אורה במה שידינו מגעת. ע""כ."
	@22יא	"<b>""...להציל את אישה... ושלחה ידה"" וגו'.</b> ראה ""אור החיים"" הק' העונה לשאלת הצלת הרודף, המתבקשת כאן. כלומר עונשה בא רק אם היתה יכולה להציל את בעלה בדרך אחרת. (פ' כי־תצא תשנ""ד - על הקרטונים, לקראת מעבר דירה לקריית משה)"
	@22יז	"<b>""זכור את אשר עשה לך עמלק... לא תשכח"".</b> הרבה תמהתי מהו גדר המצוה ואימתי עוברים על הלאו? ב""ספר המצוות"" (עשה קפט) מצאתי שהמצוה היא ""לזכור מה שעשה לנו עמלק בהקדימו להרע לנו"". וכיצד נזכור? ""נאמר זה <b>בכל עת ועת</b> ונעורר הנפשות במאמרים להלחם בו ונזרז העם לשנוא אותו עד שלא תשכח המצוה ולא תחלש שנאתו"". כלומר מצוה לזכור בפה. יחד עם זאת ישנו איסור שכחה ""לא תשכח"" (לא תעשה נט) המוטל על הלב, ""אנחנו מוזהרים מהשליך זה מלבנו ומשכוח אותו והיא מצוות לא תעשה""."
		"הביטוי ""בכל עת ועת"" דורש הבנה, שכן לא מסתבר שהחיוב המוטל על האדם הוא לעסוק ""בכל עת ועת"" בזירוז העם לשנוא את עמלק, כפי שהוא מצווה לחזור על התורה שוב ושוב שלא תוכל לסור מלבו, כמבואר בפירוש רבנו יונה על מסכת אבות (פ""ג, מ""ח): ""רבי דוסתאי בר ינאי משום רבי מאיר אומר: כל השוכח דבר אחד ממשנתו, מעלה עליו הכתוב כאילו מתחייב בנפשו, שנאמר 'רק השמר לך' וגו' (דברים ד, ט) אשר לא נתן בלבבו לאמר כי השכחה מצויה בבני אדם והיה לו לחזור ההלכה הרבה פעמים ולחשוב בה כל היום וכל הלילה עד שלא תוכל לסור מלבו ולא עשה הרי זה מתחייב בנפשו כי יבא להורות על פי הזכרתו ויאמר: כך אמר לי רבי, ויאסר המותר ויתיר האסור, ונמצאת תקלה באה על ידו""."
		"ואכן מוצאים אנו הגדרה אחרת ב""ספר החינוך"" (מצוה תרג). לדבריו, הציווי על זכירת מעשה עמלק ניתן אמנם כציווי כללי ללא ציון זמן, אך אין פירושו של דבר שהציווי מוטל על האדם ""בכל עת ועת"", אלא קבעו ישראל זמן מיוחד לזכרון מעשה עמלק פעם בשנה, בשבת הסמוכה לפורים. ואימתי עוברים על לאו זה? על כך משיב: ""והעובר על זה ולא זכר בלבו וקרא בפיו מעולם מה שעשה עמלק לישראל - ביטל עשה זה, וגם עבר על לאו הבא על זה, שהוא 'לא תשכח'"". (פ' כי־תצא תשנ""ג) הערת הרב איתן שנדורפי שי': לפי הרמב""ם המצוה היא אכן לזכור את מעשה עמלק <b>בכל יום ויום</b>. כך עולה גם מדברי הרמב""ם בהלכות מלכים ומלחמותיהם (ה, ה): ""ומצוות עשה לזכור <b>תמיד</b> מעשיו הרעים ואריבתו, כדי לעורר איבתו"". כעין דברי הרמב""ם כתב גם הסמ""ג (במצוות עשה קטז). וב""ספר חרדים"" (יב, כא) מבואר: ""מלשון רמב""ם וסמ""ג משמע שמצוות זכירה היא <b>בכל יום</b>"". וכן כתב הרד""ל בביאורו ל""פרקי דרבי אליעזר"" (פרק מד, הגה ה): ""ומלשון הרמב""ם ז""ל בספר המצוות וכן בריש פרק ה' מהלכות מלכים מבואר שסובר שהיא מצוות עשה נוהגת תמיד, וממילא זמנה בכל יום, ככל שאר מצוות הכתובין בתורה סתם כיוצא בזה, כגון ברכת כהנים... ותפלה, לפי דעת הרמב""ם שהיא מצוות עשה מן התורה, ויציאת מצרים וכיוצא בזה"". וראה ""מנחת חינוך"" (מצוה תרג), שם מבואר שלדעת הרמב""ם זכירת עמלק זוהי מצווה תמידית, כמו שש המצוות התמידיות המנויות בסוף הקדמת ""ספר החינוך"" (להאמין בה', שלא להאמין זולתו, לייחדו, לאהבה אותו, ליראה אותו, שלא לתור אחר מחשבת הלב וראיית העיניים)."
		"הרמב""ם לא כתב, לא בספר המצוות ולא בהלכות מלכים, שכדי לקיים את מצוות זכירת מעשה עמלק צריך לקרוא בתורה את פרשת זכור! מכך עולה שלדעת הרמב""ם קריאת פרשת זכור היא תקנת חכמים, בדומה לקריאת פרשיות ""שקלים"" ו""החודש"" ומצוות העשה מדאורייתא היא לזכור את מעשה עמלק בכל יום, כלומר מספיק לקרוא את הפסוקים מתוך סידור או לדבר בענין (ראה שו""ת ""תורת חסד"" חלק אורח חיים סימן לז סעיף ה)."
		"בעל ""ספר החינוך"" מתלבט לגבי זמן חיוב המצוה, ומכריע: ""והעובר על זה ולא זכר בלבו וקרא בפיו <b>מעולם</b> מה שעשה עמלק לישראל - ביטל עשה זה, וגם עבר על לאו שבא על זה, שהוא 'לא תשכח'"". כלומר רק מי שמעולם לא קרא ביטל את העשה, ומספיק שיקרא אפילו פעם אחת בחייו, ואולי אפילו אין צורך בקריאה מתוך ספר תורה, כדי לקיים מצוות עשה זו."
		"הרד""ל בביאורו ל""פרקי דרבי אליעזר"" (פרק מד, הגה ה) תמה על התלבטותו וכתב: ""ומלשון הרמב""ם ז""ל... מבואר שסובר שהיא מצוות עשה נוהגת תמיד, וממילא זמנה בכל יום... ולא ידעתי למה זה פקפק ב'ספר החינוך' בסוף פרשת כי תצא (מצוה תרג) בזה אימתי זמנה, ודחק לומר שדי בזכירתה שתים ושלש פעמים בשנה (נראה שצריך לגרוס ""פעם בשתי שנים או בשלש"", כלשונו של בעל ""ספר החינוך""). וליישב המנהג שאין זוכרין אותה בפה כתב כן""."
		"הערה נוספת יש להעיר כאן: בעל ""ספר החינוך"" כתב טעם זהה לטעמו של הרמב""ם, שתכלית זכירת מעשה עמלק היא כדי למחותו, ואף על פי כן הוא חולק עליו מן הקצה אל הקצה - לפי הרמב""ם צריך לזכור את מעשה עמלק בכל יום, ואילו לפי ה""חינוך"" מספיק לזכור פעם אחת בחיים. כיצד יתכן ששניהם כתבו טעם זהה, ואף על פי כן נחלקו בצורה כה קוטבית בהשלכה המעשית שלו?"
		"נראה שלפי ""ספר החינוך"" מצוות זכירת מעשה עמלק מתקיימת בידיעה. עלינו לדעת שאנו מצווים למחות את עמלק, וכדי להראות שקיימת ידיעה מספיקה זכירה <b>חד פעמית</b> בפה. לעומת זאת, לפי הרמב""ם, לא מספיקה ידיעה, גם יחס השנאה צריך להשמר - ""ולא תחלש שנאתו"" - לכן לדידו, אנו מצווים על זכירת מעשה עמלק <b>בכל יום</b>."
	@22יח	"<b>רש""י ד""ה ויזנב בך, ...חותך מילות וזורק כלפי מעלה. ע""כ.</b> הניחא חותך מילות, אך מה עניין לזורקן כלפי מעלה? (פ' כי־תצא תשנ""ג)"
		"וראה בפסיקתא דרב כהנא לפרשת זכור (וכן במדבר רבה יג, ג): ""מה היה של בית עמלק עושין? היו מחתכין מילותיהן של ישראל ומזרקין אותם כלפי מעלה ואומרים: בזו בחרת? הא לך מה שבחרת"". ואם כך, הדבר מובן. (פ' נצבים וילך תשנ""ג)"
	@22יט	"<b>""והיה בהניח ה' אלהיך"" וגו'.</b> עמלק אינו משבעת העמים שישבו בארץ ישראל. על כן - כך ראב""ע - באה המצוה למחות את זרעו רק אחר כיבוש הארץ, ""בהניח"", כאשר פנויים לנהל מלחמה מעבר לגבולות. (פ' כי־תצא תש""ס)"
		שבת שבע ברכות של רפאל ורננה שי'
		"התבקשתי על־ידי בעל הבית לומר דברי תורה, ועל כן, אם תהיינה תלונות, יש להפנותן לבעל הבית שאינו יודע כמה אינני יודע. השבוע עסקתי בשאלה, אם מותר לדבר או לקבל לשון הרע על גוי. בחיפושי הגעתי לדברי חז""ל (דברים רבה ו, ט): ""'תֵּשֵב באחיך תדבר, בבן אִמך תתן דֹּפי' (תהלים נ, כ) - אמר רבי יוחנן: אם הרגלת לשונך לדבר באחיך שאינו בן אומתך, סוף בבן אומתך תתן דפי""."
		"בשעת החיפוש ראיתי מקורות נוספים ובאחד מהם בא הצירוף ""בן תורה"". צירוף זה תפש את עיני, שכן עד שראיתיו חשבתי שמדובר בביטוי חדיש שזכויות היוצרים שלו שייכות לדור האחרון, ומכיוון שהוא מופיע בדברים רבה (ו, ג) לפרשת השבוע, הסתכלתי קצת יותר מקרוב, שמא אמצא שם דבר שיכול להתאים לשבע ברכות. מצאתי שם את דברי רבי פינחס בר חמא לפסוק ""כי לִויַת חן הם לראשך"" (משלי א, ט) - ""לכל מקום שתלך, המצוות מלוות אותך: כי תבנה בית חדש ועשית מעקה לגגך. אם עשית לך דלת, המצוות מלוות אותך, שנאמר 'וכתבתָם על מזוזות ביתך'. אם לבשת כלים חדשים, המצוות מלוות אותך, שנאמר 'לא תלבש שעטנז'"", ועוד ועוד. רשימה זו היא מירשם מומלץ לזוג הצעיר, וב""ה, במקרה זה, אין צריך לפרטו."
		"מצאתי שם, בדברי חז""ל (ו, ד), עוד דבר מעניין - השלמה למשנתו המפורסמת של בן עזאי האומר (אבות פ""ד, מ""ו) ""הוי רץ למצוה קלה כבחמורה ובורח מן העבירה, שמצוה גוררת מצוה ועבירה גוררת עבירה"". המדרש מפרט שם, כיצד עבירה גוררת עבירה, ועל זה אני מדלג, ומפרט המדרש גם כיצד ""מצוה גוררת מצוה"": ""תחילה 'כי יקָרֵא קן ציפור', מתוך כך 'כי תבנה בית חדש', מתוך כך 'לא תזרע כרמך כלאים', מתוך כך 'לא תחרש בשור ובחמור יחדו', מתוך כך 'גדלים תעשה לך' - הרי מצוה גוררת מצוה""."
		אף זו הדרכה וגם ברכה בשביל הזוג הצעיר, שבעזרת ה' ילכו ממצוה למצוה ומתוך כך יתברכו גם בברכה הגשמית הנלווית.
		ועכשיו לפרשת השבוע!
		"בסעודת ה""שבע ברכות"" שערכה מחותנתנו שתח' במוצא, דובר על פרשיית הפטורים מלצאת לצבא, ונזכרתי בהרבה שאלות וקושיות שיש לי בנידון. למשל:"
		"(א) למה פרשת שופטים ופרשת כי־תצא רחוקות זו מזו אף על פי ששתיהן עוסקות בנושא אחד? פעמים רבות דורשים חז""ל סמיכות פרשיות. במקרה זה, מתבקש היה שידרשו 'ריחוק פרשיות', או לפחות יתנו טעם לריחוק."
		"(ב) האם החזרה הביתה של ארבע הקטגוריות היא רשות או חובה? מרש""י (כ, ו ד""ה פן ימות) משמע שהיא חובה: ""ישוב פן ימות, שאם לא ישמע לדברי הכהן, כדאי הוא שימות"". אבל אינו אומר (כמו כג, יא ד""ה ויצא אל מחוץ למחנה) ""זו מצוות עשה"". ולמה אין רש""י מעיר הערתו ""כדאי הוא שימות"" כבר לפסוק ה, שגם בו נאמר ""פן ימות""? למה אי שמיעת דברי כהן נענשת במיתה? למה ""לדברי הכהן"", והרי פסוקים אלה השוטרים משמיעים אותם?"
		"מדברי הרמב""ם אי אפשר להסיק דבר לשאלותינו, אך מצאתי ש""מנחת חינוך"" כבר שואל (תקכז) ומבחין בין הירא ורך הלבב שחייב לחזור, פן ימס לבב חבריו, ובין שאר הקטגוריות. והצל""ח (סימן יא) תמיה על רש""י וטוען שרשאי אדם לחייב עצמו בדבר שהוא פטור ממנו."
		"(ג) בפרשת שופטים (כ, ה) מעיר־מבאר רש""י (ד""ה ואיש אחר יחנכנו): ""ודבר של עגמת נפש הוא זה (שלא יחנך את ביתו)"". כלום מוות או פציעה בשדה הקרב אינה עגמת נפש?"
		"(ד) בפרשת כי־תצא (כד, ה-ו) באים שני דינים שונים לגמרי בפרשה סתומה אחת - ""כי יקח איש אשה חדשה"" - ""לא יחבֹל רֵחים ורָכב"", ומשום מה אין דורשים סמיכות. (שלום שי' אמר לי פעם שיש כאן רמז שיש ללמוד תורה לפני שיביא ריחיים על צוארו)."
		וכהנה וכהנה, דברים שאיני יודע תשובה עליהם.
		"וקצת חומר למחשבה: רש""י (כ, ח ד""ה הירא ורך הלבב), מביא מחלוקתם של רבי עקיבא ורבי יוסי הגלילי בשאלה מיהו ""הירא ורך הלבב"". לפי רבי עקיבא יש להבין את הפסוק כמשמעו ומדובר בחייל שאינו מסוגל לראות חרב שלופה לנגד עיניו. ולפי רבי יוסי הגלילי מדובר בחייל שירא מעבירות שבידו שיפרעו ממנו בשעת מלחמה. ובגלל שיש לחוש לכבודו של החוזר לביתו מחמת העבירות שבידו, לכן הוסיפה התורה דברים שבגינם יכול חייל לשוב לביתו - בנה בית, נטע כרם וארס אשה - כל זאת כדי לכסות על החוזרים בשביל עבירות שבידם, שלא יבינו הרואים אותם שהם בעלי עבירה. אף שהרמב""ם פסק כרבי עקיבא, אנו למדים כאן דבר גדול: כמה יש להזהר בכבודם של בעלי עבירות, היראים מן העבירות שבידם."
		ואכן לירא מפני עבירות שבידו גם זו מדרגה. ועם זאת צריך להתבונן: לדעת רבי יוסי הגלילי פוטר הכתוב שלוש קטיגוריות של אנשים - מן הסתם לא מעטים - מן היציאה למלחמה, ובלבד שלא לבייש את עוברי העבירה היראים מן העבירות שבידם.
		"בדרך זו יש ללמוד גם את הפסוק ""לא תתעב אדֹמי כי אחיך הוא"" (כג, ח), במיוחד בימים שבהם הציבור, גם הדתי, מתרחק יותר ויותר מן הציבור שאינו מקפיד על שמירת מצוות עד כדי יסוד ערים דתיות. אנשים כרפאל ורננה יכולים לעזור בגישור הנחוץ. יתן ה' ובביתכם תגרור מצוה מצוה."
		"ולבסוף ""נקי יהיה לביתו שנה אחת ושמח את אשתו אשר לקח"" (כד, ה). שנה - מן התורה, לכל אורך ימי חייכם - עצה טובה מסבא וסבתא. (פ' כי־תצא תשס""א) באשר לשאלה (ב) ראה מש""כ למעלה (כ, ג-ז; שם, ז). על שאלה (ג) ראה מש""כ למעלה (כ, ה). על שאלה (ד) ראה מש""כ למעלה (כד, ה-ו). ולגבי מחלוקת רבי עקיבא ורבי יוסי הגלילי בשאלה מיהו ""הירא ורך הלבב"" ראה מש""כ למעלה (כ, ח)."
@11כו	@22א	"<b>רש""י ד""ה וירשתה וישבת בה, מגיד שלא נתחייבו בבכורים עד שכבשו את הארץ וחלקוה. ע""כ.</b> אין זה לשון הגמרא בקידושין (לז ע""ב) כפי שצויין במהדורות רבות, אך כך יוצא מן השקלא וטריא שם. ומובן מאליו שחלוקה זו היא החלוקה לפרטים ולא רק החלוקה לשבטים ולבתי אבות שנעשתה על־ידי יהושע על פי הגורל ובנס, שהרי עניינה של הבאת בכורים הוא עניינו של היוגב הפרטי, ולא של ציבור. וצריך שיכיר כל אחד את חלקו ויוכל לומר ""האדמה אשר נתתה לי"". יתכן הדבר שחלוקה זו לפרטים נמשכה הרבה יותר מי""ד שנה, וכל פרט החל להביא ביכורים משקיבל נחלתו שלו וגידל בה מה שגידל משבעת המינים. הווה אומר שלא היה תאריך כללי לחלותה של מצוה זו. (פ' תבוא תשמ""ב)"
		"ועתה קשה לי: מה הווה אמינא יש לחייב פרט איזשהו בביכורים לפני החלוקה, שצריך לדרשה? ואפילו יקח משדה הפקר, שנכבש, הרי אין הוא יכול לומר ""אשר נתתה לי"". (פ' תבוא תשנ""ט, ערב הנסיעה לקרלסבאד ולפראג) וראה ""משכיל לדוד"". לדבריו, אם לא היה כתוב ""וירשת"" היינו אומרים שאם חלקו מקצת שבטים בארץ קודם גמר הכיבוש יתחייבו בביכורים, לכך הזכיר גם ירושה וגם ישיבה, לומר ששניהם מעכבים, כיבוש וחלוקה."
		"<b>""...אשר ה' אלהיך נֹתן לְךָ ...אשר ה' אלהיך נֹתן לָךְ"" וגו'.</b> לא ידעתי למה בא תחילה ""לְךָ"" ואחר כך ""לָךְ"". (פ' תבוא תשס""ד) הערת הגר""א נבנצל שליט""א: השני יותר סוף ענין."
	@22ב	"<b>רש""י ד""ה מראשית, אדם יורד לתוך שדהו ורואה תאנה שבכרה, כורך עליה גמי לסימן ואומר, הרי זו ביכורים (על פי ביכורים פ""ג, מ""א). ע""כ.</b> קצת קשה לי: למה רש""י משנה כאן את לשון המשנה ""...תאנה שביכרה, אשכול שביכר, רמון שביכר, קושרו בגמי"" וכו', ומסתבר שעשה כן לשם קיצור. אבל יש מקום לשאול על לשון המשנה, למה היא סוטה מסדר הכתוב (למעלה ח, ח), ולמה היא בוחרת דווקא בשלושה אלה משבעת המינים ואינה מונה את כולם או את אלה שהכתוב מונה ראשונים. ואין לומר שזה לפי סדר ההבשלה בשדה, שהרי לפיו היה צריך להתחיל בשעורה. (פ' כי־תבוא תשמ""ז) לפי ""נחלת יעקב"" הוזכרה דווקא תאנה משום שאין דרכה להתבשל כאחת, אלא זו גמורה היום ואחרת יוצאה בצידה במשך כל ימות הקיץ."
		"מחלוקת ראשונים היא, אם מביאים ביכורים מפירות שביעית, ראה ""ערכי שביעית"" של הרב מרדכי עמנואל שי' (עמ' 26). לפי דברי ""שושנים לדוד"" (רבי דוד פארדו) המובאים שם, יתכן שאפשר ללמוד מכאן, שרש""י סובר שיש ביכורים בפירות שביעית, וכי משום כך מביא כאן משנה זו, כלומר דווקא בשביעית כורך עליה גמי וכו' כדי שלא יקח ביכורים אלה מאן דהוא הבא לזכות בפירות שביעית־הפקר. עם זאת יש לציין שאין המחבר מזכיר אפשרות זו בפירושו לרש""י על התורה ""משכיל לדוד"". (פ' כי־תבוא תשמ""ז, שנת השבע)"
		"<b>רש""י ד""ה זית שמן. ד""ה ודבש.</b> מילים אלה אינן בפסוק, וכבר העיר על כך ר' אברהם ברלינר. והנה הן מופיעות כך כבר בדפו""ר, ומסתבר שרש""י נמשך לבארן כאן בקשר למצוות ביכורים שהיא משבעת המינים. (פ' כי־תבוא תשמ""ג) וראה ""באר יצחק"". לדבריו, נקודות ההפסק שלפני התיבות ""זית שמן"" ""ודבש"" הן טעות סופר, כי הכל דיבור אחד עם האמור למעלה."
		"וראה ""דבק טוב"" המסביר למה רש""י מיחד דבריו לזית שמן ודבש, אף כי אין מביאים ביכורים ממשקאות - להדגיש שגם אלה פירות הם. (פ' כי־תבוא תשנ""ה)"
	@22ג	"<b>""...כי באתי אל הארץ אשר נשבע ה' לאבֹתינו"" וגו'.</b> כך חייב היוגב הישראלי לומר מדי שנה, ולהרגיש עצמו כמי שבא ראשון לארץ, כשם שחייב לראות עצמו מדי שנה כאילו הוא עצמו יצא ממצרים. כך אמר לי ר' יהודה קיל שי', וזה נפלא. (פ' במדבר תשנ""ח)"
		"<b>רש""י ד""ה אשר יהיה בימים ההם, אין לך אלא כהן שבימיך, כמות שהוא (ספרי). ע""כ.</b> פשוטם של דברים, מעין ""יפתח בדורו כשמואל בדורו"" (ראש השנה כה ע""ב), ובשל המאמר האחרון אין לומר ש""אין לך אלא"" זה הוא דווקא לגבי בעל תפקיד העובר בירושה ככהונה, אלא כל בעל תפקיד במשמע. (פ' כי־תבוא תשס""ג)"
		"<b>רש""י ד""ה ואמרת אליו, שאינך כפוי טובה (ספרי). ע""כ.</b> הרי לך עוד סימן שכפיות טובה מעין איסור דאורייתא היא. וראה מה שכתבתי למעלה (שמות א, ח; ז, יט; כב, ל). ובינתיים, כל עוד אין לנו מקדש ואיננו מביאים ביכורים, היעלה על הדעת שנגזר עלינו להיות כפויי טובה ח""ו?! למה אין אנו עושים דבר כדי להפגין שאין אנו כפויי טובה, כל עוד לא מביאים ביכורים? (פ' כי־תבוא תשס""ד)"
		"יונתן שי' ניסה להפיס דעתי ולומר שאנו מודים בברכת המזון על הארץ, אך בעניותי אני חש שאין זה מספיק. (פ' כי־תבוא תשס""ו) הערת ר' שמואל עמנואל שי': לכאורה גם בזמן שבית המקדש היה קיים, רק החקלאים ותושבי הכפרים זכו לקבל את ה""חיסון"" הזה נגד כפיות טובה! אבל לפי דברי הרש""ר הירש בפרשת בהר (כה, לד) אין כל בעיה. כי בתכנון הערים על פי התורה גם האוכלוסיה העירונית עוסקת בחקלאות, וממילא כל תושבי ארץ ישראל זוכים להביא ביכורים, לקרוא את פרשת הביכורים, ולהתחנך נגד כפיות טובה."
		שבת חתן של חננאל שי'
		"חזקה עלינו אמרתו של ""בעל התניא"" שיהודי צריך ""לחיות עם הזמן"", דהיינו עם פרשת השבוע, פרשת כי תבוא!"
		אחזור ברשותכם על מה שכבר אמרתי פעמים אחדות, ואסתמך על קבלה שבידי מרבותי, שמותר לחזור על דברי אמת.
		"בפרשת ביכורים שבפרשתנו באה מצוה על האדם לגלות שאיננו כפוי טובה (""ואמרת אליו - שאינך כפוי טובה""). ואמנם כבר בספר שמות (ז, יט) ראינו ציוויו של ה' לאהרן ולא למשה, שיכה את מימי היאור ואת חול מצרים, כדי שלא ימָּצֵא משה רבנו כפוי טובה ח""ו. וכן למעלה (כג, ח) למדנו מידה זו מ""לא תתעב מצרי כי גר היית בארצו"". אבל כאן אנו מצווים על דרך החיוב - מצוות עשה, פרשה שלמה, באה לחייב אותנו בהכרת טובה (ועדיין לבי נוקפני על כך שחכמינו לא עשו זכר למצוה זו גם שלא בפני הבית. ואולי סמכו על קיומנו מצוות כיבוד אב ואם שלפי בעל ספר החינוך כל כולה עניין של הכרת טובה). וכבר אמר דוד מלך ישראל: ""טוב להֹדות לה' ולזמר לשמך עליון"" (תהלים צב, ב)."
		"אם יורשה לי, אנצל הזדמנות זו להביע, ולו במעט, את התודה הגדולה שאני חב באופן אישי לרבונו של עולם. יעקב אבינו אומר: ""כי במקלי עברתי את הירדן הזה ועתה הייתי לשני מחנות"" (בראשית לב, י), ואילו אני, כשעברתי לבדי את הים הגדול, אפילו מקל לא היה לי."
		"והנה, לפי חשבון שעשיתי בימים אלה, הרי אם לא נמנה את ליאורה וגם את תמר וגם את הנינים שעומדים להיוולד בקרוב אי""ה ובעזרתו, כבר עברנו את המספר שבעים נפש, כן ירבו ובלי עין הרע."
		"קבלו אפוא אתם - חננאל וליאורה - וכולנו, להודות לה' יתברך על כל מה שהעניק לנו, ""הוֹדוּ לוֹ בָּרֲכוּ שְׁמוֹ. כִּי טוֹב ה' לְעוֹלָם חַסְדּוֹ וְעַד דֹּר וָדֹר אֱמוּנָתוֹ"" (תהלים ק, ד-ה)."
		"יהי רצון שבשנה החדשה, ותמיד, שלכם - חננאל וליאורה - ולכולנו תהיינה סיבות רבות וטובות להודות לה' בלב שמח. (פ' כי־תבוא תשס""ד)"
		"<b>רש""י ד""ה הגדתי היום, פעם אחת בשנה ולא שתי פעמים (ספרי). ע""כ.</b> הגבלה זו מוסבת על הקריאה ולא על חובת ההבאה, שאם יש לו מינים הרבה ואינו יכול לשומרם, בוודאי שצריך להביא כל אחד בפני עצמו (ראה רמב""ם הלכות ביכורים ד, יא). (פ' כי־תבוא תשנ""א)"
	@22ה	"<b>""...ארמי אֹבד אבי וירד מצרימה"" וגו'.</b> מה הקשר בין מעשיו של לבן לירידה למצרים? לכאורה הקשר הוא בכך שאלמלא רימה לבן את יעקב אבינו ע""ה בתתו לו את לאה לפני רחל, היה יוסף הבכור מוכר על־ידי כל האחים ולא היה שנוא בשל הפליתו לטובה על־ידי אביו, וממילא לא היה נמכר למצרים וכו'. (פ' בשלח תשמ""ז)"
		"ודבר נאה בנידון יש ב""תורה תמימה"" על אתר (אות כז), וכה דבריו: והנה יש כמה פירושים באגדה זו ומהם בפירוש ""הגדה של פסח"", ובכולם לא מצאתי באור נכון וטעם מספיק מה שייכות הזכרה זו דיעקב ולבן לענין הבאת בכורים."
		"וקצת יש לומר דזה בא לתאר חסדי ה' מנתינת הארץ לישראל, יען כי על פי הטבע ועל פי הנהוג שבעולם לא היה היכולת לישראל לעולם לכבוש ולרשת את הארץ, יען כי לכבוש ולהוריש גוים ולרשת ארץ צריך להיות במצב איתן, שקט ושאנן במנוחה ושלוה, ומצייר בזה שישראל מאז היותם לגוי היו חסרים כל אלה, שלא היה מצבם איתן והיו טרודים נעים ונדים ומטולטלים, ובכל זאת בחסדי ה' כבשו והורישו ונחלו ונתיישבו בארץ זו שהיא זבת חלב ודבש, ומתחיל מסבות יעקב (שהוא יותר קרוב בזמן לישראל משארי אבות) ומתקופות ימי חייו וההרפתקאות שעברו עליו מאז יצא מבית אביו אל בית לבן ואחרי כן כל מה שעבר עליו מירידתו למצרים ואחר כך מסבות ישראל במצרים וכו', שבכל אלה הזמנים היו הוא ובניו טרודים ומטולטלים, ובכל זאת ""ויביאנו אל המקום הזה"", היפך ההנהגה הטבעית. ע""כ. (פ' כי־תבוא תשמ""ז)"
		"וזכורני ששמעתי בשעתו בפולדא, כד הוינא טליא, מפי אלחנן לוינשטיין, שלפי דברי הגמרא (נזיר יא ע""ב) השולח שליח לקדש לו אשה ומת השליח בדרך, ואין אנו יודעים אם מילא שליחותו אם לאו, אינו רשאי עוד לשאת אשה, שמא ישא ערותה של זו שהשליח קידשה. והנה כאשר בא אליעזר עבד אברהם לבית בתואל, ביקש לבן להמית אותו ברעל (מדרש אגדה בראשית כד, כט) ובכך היה גורם שיצחק לא ישא אשה. (פ' כי תבוא תשס""ב) הערת ר' שמואל עמנואל שי': הופתעתי לקרוא דברי סבא בשם בן־דודי אלחנן לוינשטיין (אמנם פירושו ל""ארמי אֹבד אבי"" נראה לי דחוק מאד!). לא ידעתי שהוא למד יחד עם סבא בישיבה של דודו־דודי, הרב ברוך קונשטט זצ""ל, בפולדא. אמו היתה אחות של אבי ואביו היה הסנדק שלי. הערת הרב איתן שנדורפי שי': רעיון זה מובא ב""הגדת מרדכי"" לגאון ר' מרדכי גימפל יפה (עמ' לט. הודפס בשולי ביאור ""בית יעקב"" של הרב שמעון הלפרין ל""הגדה של פסח"")."
		"<b>רש""י ד""ה ארמי אבד אבי, ...שאומות העולם חושב להם הקב""ה מחשבה כמעשה. ע""כ.</b> לכאורה חסרה כאן המילה רעה (אחר מחשבה). וצ""ב. (פ' כי־תבוא תשנ""א)"
		"ואכן המילה ""רעה"" מופיעה במאמר זה בירושלמי פאה (פ""א סוף ה""א). (פ' כי־תבוא תשנ""ג)"
		"גם בדפו""ר אין המילה ""רעה"". (פ' תבוא תשנ""ה) אבל ר' אברהם ברלינר כן גורס ""רעה""."
		"<b>רש""י ד""ה וירד מצרימה, ועוד אחרים באו עלינו וכו'.</b> מסתבר שרש""י מבקש לומר שזהו עניין חדש, ובו - ולא בפסוק ו - מתחיל עניין גלות מצרים והיציאה ממנה. (פ' כי־תבוא תשמ""ג)"
	@22ט	"<b>""ויבאנו אל המקום הזה"" וגו'.</b> ארבעת הפסוקים שלפני כן נדרשים בהגדה של פסח על פי דברי הספרי, ואילו פסוק זה - לא, וראוי לדעת טעמו של דבר זה, שהרי פסוק זה הוא גולת הכותרת של קודמיו, גם לדעת בעל ההגדה (ראה ""דיינו"")."
		"האם זה בשל המספר ארבע שחשוב כל כך בהגדה? ושמא בשל הגלות, כלומר כדי לא לצער את הגולים שאינם יושבים בארץ? אך אם זה הטעם, איה הוא הביטחון שמחר ייבנה בית המקדש? מעין שאלה זו היא שאלת קביעת כוס חמישי חובה: מדוע לא נקבעה כוס חמישית חובה כנגד ""והבאתי""? (פ' כי־תבוא תשמ""ב) וראה מש""כ ב""ברכת אשר"" על ""הגדה של פסח"" (עמ' 82)."
		"<b>רש""י ד""ה אל המקום הזה, זה בית המקדש. ד""ה ויתן לנו את הארץ, כמשמעו. ע""כ.</b> כשלמדנו פרשת שבוע, שאלני אריאל שי' על סדר הכתוב, שהרי הגיוני יותר הסדר ההפוך, קודם הארץ ורק אחר כך המקום, וכשסיפרתי על כך לשלומי שי', אמר, שאותה השאלה שאל על ""לך לך מארצך וממולדתך"" וגו' (בראשית יב, א), ולפי שעה אין לי תשובה, לא לזה ולא לזה. (פ' כי־תבוא תשמ""ז)"
		"והנה ב""דבק טוב"" מפרש את שני ד""ה זה בזה - מכיוון ש""הארץ"" כמשמעו, הרי בהכרח ""המקום"" הוא בית המקדש. (פ' כי־תבוא תשמ""ח)"
		"ובאשר לסדר הכתוב בריש פרשת לך לך, ראה ""אור החיים"" הק' כאן. וראה ""שפתי חכמים"" (אות נ). (פ' כי־תבוא תשמ""ט) וראה ""אור החיים"" הק' שם (בראשית יב, א) ומש""כ שם."
		"בעצם קשה: מה בא רש""י ללמדנו בהערה ""כמשמעו"". כלום ניתן לפרש באופן אחר? ולכאורה התשובה היא באמור למעלה, כלומר משום שביקש לפרש את הסדר התמוה שבפסוקנו. ואכן מעין זה אצל ""באר בשדה"". לדבריו, הוצרך רש""י לבאר מפני שהקדים הכתוב את ""ויבאנו אל המקום הזה"", היינו מתנת בית הבחירה, למתנת הארץ - ""ויתן לנו את הארץ הזאת"", הגם שהיתה רק לאחר שנחלו את הארץ, לכן הוצרך להבהיר שאכן הכוונה כאן למתנת ארץ ישראל. ומה שהקדים הכתוב מתנת בית הבחירה, זה כדי לומר מתנת הארץ באחרונה ולהסמיכה להבאת הביכורים מפירות הארץ. (פ' כי־תבוא תש""ן) הערת ר' זאב נוימן שי': הגרצ""י קוק תירץ־העיר (על המילה ""כמשמעו""): ""אחרי הזכרת שבח בית המקדש, שמצד חשיבות קדושתו קדם להזכרת הארץ, וכהנים אינם בנתינת הארץ, יש להדגיש שעם המקום הלזה ההודאה היא על הארץ הממשית כמשמעו בהבאת ראשית פריה לפני דבר אחר""."
		"גם יתכן שרש""י אומר ""כמשמעו"" למילה ""הארץ"" להדגיש את הפשוט לעומת ""אל המקום הזה - זה בית המקדש"", והוא אינו פשט, כמשמעו. (פ' כי־תבוא תשס""ב)"
	@22י	"<b>""...אשר נתתה לי ה', והנחתו"" וגו'.</b> כלומר הביכורים טעונים שתי הנפות ושתי הנחות. וסדרן של דברים: הגיע המביא להר הבית, נוטל את הסל (הוא בעצמו) על כתפו, הגיע לעזרה קורא והסל עדיין על כתפו ואומר ""הגדתי היום לה' אלהיך וגו' לתת לנו"" (פסוק ג), ומוריד הסל ואוחז בשפתיו והכהן מניח ידו בשוליו ומניפים יחד, ומניחם הכהן לפני המזבח, וחוזר הבעלים ונוטלו וקורא ""ארמי אֹבד אבי וירד מצרימה"" וגו' עד שגומר כל הפרשה, ומניחו בצד המזבח ומשתחווה ויוצא (ראה רמב""ם הלכות ביכורים ג, יב). רק עתה שמתי לב שהכרזת מביא הבכורים מסתיימת באמצע הפסוק, ומשם ואילך המשך המצוה - ההוראות מה עליו לעשות, ופיסוק זה קצת תמוה. (פ' כי־תבוא תשס""ב)"
	@22יב	"<b>רש""י ד""ה כי תכלה וגו', ...שהרבה אילנות יש שנלקטין אחר הסוכות וגו'.</b> לכאורה משמע מכאן שרש""י סובר, שגם הפרשת תרומות ומעשרות מתאנה, רימון ותמר, ולא רק מחמשת מיני דגן, גפן וזית, היא דאורייתא, וכזה לא שמענו. (פ' כי־תבוא תשנ""א)"
		"וצריך לבדוק מקורו של רש""י, אף כי נראה שזה בספרי. (פ' כי־תבוא תשנ""ד, על הקרטונים, לפני מעבר הדירה מהרובע היהודי לקרית משה)"
		"ועוד: מכיוון שכל חמשת מיני פירות האילן שהארץ נשתבחה בהם נלקטים לפני סוכות, הרי שלכאורה מדובר כאן באילנות אחרים, כאלה שהתרומות ומעשרות שלהם הוא מדרבנן, וזה קשה. (פ' כי־תבוא תשנ""ז)"
		"הקושי הוא ממה נפשך - אם תאמר שאכן מדובר במעשר מדרבנן, כיצד זה באה התורה לחייב בביעורו, ואם תאמר שמדובר בתאנה, רמון ותמר אף הם, הרי שגם מעשרם של הללו הוא דאורייתא. וצריך עיון. (פ' כי־תבוא תשנ""ח)"
		"אכן מסומן מקורו של רש""י, למשל אצל רח""ד שעוועל, ספרי פסקא לב. אבל המילים ""שהרבה אילנות"" וכו' אינן שם (אף על פי שהן מופיעות כבר בדפו""ר!). קשה אפוא: מניין לו לרש""י תוספת זו שבה הוא רוצה ליישב את הקושי, שהוא מעורר - למה פסח ולא סוכות? ואילו לפי הספרי קשה: למה לא סוכות? (פ' כי־תבוא, ערב הנסיעה לקרלסבאד ופראג, תשנ""ט) הערת ר' שמואל עמנואל שי': דומני שישנה דעה שתרומות ומעשרות של כל שבעת המינים (רמב""ן וריטב""א בבא מציעא פח בשם הראב""ד) ואפילו של כל פירות האילן (רמב""ם הלכות תרומות ב, א) היא מדאורייתא. גם לפי הדעה החולקת (רש""י ברכות לו ע""א ד""ה גבי מעשר. וכך הכריעו רוב הפוסקים. ראה ""דרך אמונה"" ריש פרק ב בהלכות תרומות ו""ביאור הלכה"" שם) נראה לי הגיוני שוידוי מעשרות נקבע לאחר גמר האסיף של כל הפירות, גם אלה שתרומות ומעשרות שלהם מדרבנן. כי הרי הוידוי מתייחס גם למצוות דרבנן, כגון: ""ולא שכחתי"" - מלברכך על הפרשת מעשרות (רש""י לפסוק יג)."
	@22יג	"<b>רש""י ד""ה ולגר ליתום ולאלמנה, זה מעשר עני. ע""כ.</b> קצת קשה לי: לשם מה לחזור על זה, והרי כבר ביאר כן בפסוק הקודם (סוף ד""ה שנת המעשר)? (פ' כי־תבוא תשס""ד) הערת ר' חזקי פוקס שי': כאן זה פירוש הפשט, ואילו שם זה מובא בתור ענין צדדי."
		"<b>רש""י ד""ה ולא שכחתי, מלברכך על הפרשת מעשרות. ע""כ.</b> בעל ""שפתי חכמים"" (אות ט) מדייק שאין מדובר כאן על ההפרשה שהיא מדרבנן, אבל רש""י מדבר - על פי רא""ם - על ""מלברכך מלשבחך בעת הפרשת מעשרות"". וקשה לי: כלום ברכות ותשבחות אלה מן התורה הן? ואפילו מדרבנן אינן, ומה אפוא דיוקו? (פ' כי־תבוא תשמ""ח)"
		"וצריך לומר שאין זו אלא אסמכתא בעלמא, ואין כל קושי לומר כך. (פ' כי־תבוא תשנ""ח) וכן מבואר ב""נחלת יעקב""."
	@22יד	"<b>רש""י ד""ה לא אכלתי באֹני ממנו, מכאן שאסור לאונן (ספרי). ע""כ.</b> מסתבר שמדובר במעשר שני ונטע רבעי המוזכרים למעלה ומותרים באכילה לבעלים, ותיבת ""ממנו"" מוסבת על ""הקֹדש"" (""בערתי הקֹדש מן הבית""). (פ' כי־תבוא תשנ""א)"
		"<b>""...ולא בערתי ממנו בטמא"" וגו'.</b> ביעור זה, לשון אכילה הוא, הן לפי רש""י הן לפי רמב""ן, והרי זה לשון תמוה. וראה ראב""ע - ""השחתי מהקדש"". כלומר לא השחתתי את הקודש על־ידי טומאה. ומעין זה, על פי יבמות (עג ע""ב), רש""ר הירש. ותרגום אונקלוס מתרגם ""ולא פלֵתי"", כלומר לא הפרשתי־הסרתי ממנו בטמא. (פ' כי־תבוא תשמ""ט)"
		"וראה אונקלוס למעלה (פסוק יג) ""פלתי מעשר קודשא"", כלומר הפרשתי מעשר שני (שיש לו קדושה), והוא כספרי שרש""י מביאו. (פ' כי־תבוא תשמ""ט) הערת ר' זאב נוימן שי': ובחומש ""תורת חיים"" תרגום אונקלוס כאן כמו למעלה."
		"<b>רש""י ד""ה ולא בערתי ממנו בטמא, ...והיכן הוזהר על כך? ""לא תוכל לאכֹל בשעריך"" (למעלה יב, יז), זו אכילת טומאה וכו'.</b> שם אין רש""י אומר מאומה, ולכאורה מקבל שם פשוטו כמשמעו - איסור אכילת מעשר שני מחוץ לירושלים. ואם כן, האמור כאן ""זו אכילת טומאה"" קשה. ואילו הסיפא ""אבל זה לא תוכל"" וכו' בוודאי קשה, וצריך עיון. (פ' כי־תבוא תשנ""ז)"
	@22יז	"<b>רש""י ד""ה האמרת, ...אין להם עד מוכיח במקרא... ומצאתי להם עד וכו'.</b> בהערה 35 בחומש ""תורת חיים"" מובאת גירסה ""דבר אחר ומצאתי להם עד"" וכו', ולפי זה אין סתירה. (פ' כי־תבוא תשנ""ג) ולפי ""הבנת המקרא"" הוספה זו אינה מדברי רש""י אלא הגהת תלמיד על הגיליון, שנשתרבבה בתוך דבריו."
@11כז	@22א	"<b>רש""י ד""ה שמר את כל המצוה, לשון הווה, גרדנ""ט בלעז. ע""כ.</b> ראה ""שפתי חכמים"" (אות ת). ועם זאת אין כוונת רש""י מובנת לי, שהרי לפי דבריו חסר הנשוא בפסוק. וצריך לעיין במתרגמים - חוץ מאונקלוס ויונתן בן עוזיאל המתרגמים לשון ציווי. (פ' כי־תבוא תשס""א) הערת ר' חזקי פוקס שי': בתרגום השבעים הפכו את הכתוב ללשון רבים והוסיפו את המילה 'האלה', ותרגמו: ""שמרו את כל המצוות האלה""."
	@22ב	"<b>""...ושדת אֹתם בשיד"".</b> ראב""ע: וטעם בשיד - שיעמדו. חזקוני: להשכיב הסיד בין שורה לשורה וכו', כלומר לחבר האבנים זו אל זו היטב. ולא ידעתי, למה הכתוב חוזר על צו זה בפסוק ד. (פ' כי־תבוא תשנ""ד)"
		"ומכל מקום קשה: לכאורה סותר חזקוני את דברי המשנה (סוטה לב ע""א) ""...וסדוהו בסיד... ונטלו את האבנים ובאו לנו"" וכו', שהרי בשביל העמדה חד־פעמית לא היה צריך להקים בניין של קבע. וראה גם שם (לה ע""ב). (פ' כי־תבוא תשל""ה)"
	@22ח	"<b>רש""י ד""ה באר היטב, בשבעים לשון. ע""כ.</b> והוא על פי סוטה (לה ע""ב) שכתבו התורה על גבי אבנים בשבעים לשון למען ילמדו הגויים. וכל הענין כולו קצת קשה להבין: (א) האומות סירבו לקבל התורה מפי הגבורה (עבודה זרה ב ע""ב), ולמה זה יבואו להעתיקה? (ב) כיצד יַדעו שיש כאן תורה שאפשר להעתיקה? (ג) מה מביא את חז""ל לדרוש דרשה זו ולא להסתפק בפשוטו של מקרא, וכפי שמפרשים למשל רשב""ם או ראב""ע? (ד) וראה דברי בעל ""תורה תמימה"" (אות ו) שכתב: בשבעים לשון - המפרשים פירשו בטעם הדבר, כדי שיבינו כל האומות וידעו מה שכתוב בתורה, וכבר טרחו ועמלו המפרשים לפרש הדבר כפשוטו, שהיתה כל התורה כולה כתובה על האבנים מועתקת בשבעים לשון אשר זה דבר שלא ישוער, ולכן קרוב לומר דרק עשרת הדברות היו כתובים עליהם, וכסמך ראיה לדבר אפשר להסמיך מלשון ""את דברי התורה"", ואם היתה הכוונה על כל התורה, לא הוה ליה למימר ""את דברי"" אלא 'את התורה', וכמו בפרשת וילך ""ויכתוב משה את התורה""... אמנם לולא דברי המפרשים היה אפשר לפרש הלשון בשבעים לשון לא כמו שרגילים לפרש בשבעים שפות, אלא כמו שפירשו בזוהר (ויקרא כ ע""א) מה שכתוב שהסנהדרין היו יודעין בשבעים לשון, ופירשו דאינון שבעים פנים לתורה, ובאמת שם מוכרח לפרש כן, דפשוטו לא יתכן, וגם הכא יתפרש כן, ויתבאר מאוד הלשון ""באר היטב"", שנתבארה התורה מכל פנים ומכל צד. ובאמת בלשון חז""ל רגיל לבא השם ""לשון"" במובן אופן ודרך, כמו 'לישנא בישא', 'לישנא קמא', 'לישנא בתרא', שפירושם: אופן רע, אופן ראשון ואופן השני, וכהנה הרבה. ע""כ. וזה שרש""י מביא דרשה זו, שמא גם זה שייך לנטייתו לדברים המופלאים? (פ' כי־תבוא תשמ""ח) הערת הרב פינחס דנינו שי': בשם רס""ג מובא שכתבו את התורה בקיצור כעין האזהרות שכתבו מוני המצוות. (עיין רמב""ן על אתר)."
	@22יא	"<b>""אלה יעמדו לברך"" וגו'.</b> בפסוקים אלה באה פרשיית הברכות והקללות. צריך עיון מה ראה הכתוב להקדיש פרשה ארוכה לציווי חד־פעמי זה - ""בעברכם"", כלומר פעם אחת בלבד. (פ' כי־תבוא תשנ""ג)"
		"<b>""ויצו משה... ביום ההוא לאמר"".</b> לא ידעתי מהו היום ההוא ומהי חשיבותו, ולמה חשוב לומר לנו שבאותו היום נאמרה פרשה זו. (פ' כי־תבוא תשמ""ח) לפי ""דעת מקרא"" המילים ""ביום ההוא"" מחזירות אותנו לאמור בפסוק ט, לאמור: ביום שאמר להם משה: ""היום הזה נהיית לעם"", זה היום שהשלים משה להם את משנה התורה. ע""כ."
	@22יב	"בפסוק יב באה ו""ו־החיבור אצל כל חמשת השמות, אך לא כן בפסוק יג. האם זה רק גיוון לשון או יותר מזה? לא ראיתי הערה בנידון. (פ' כי־תבוא תשנ""ז)"
		"ומעניין ששני התרגומים שומרים על העדר ב' ו""וים בפסוק יג. (פ' כי־תבוא תשס""א) הערת הרב איתן שנדורפי שי': לשאלת הו""וים נדרש בעל ""משך חכמה"". לדבריו, בני הגבירות מחוברים זה לזה בו""ו־החיבור וכן בני השפחות, אבל בני הגבירות אינם מחוברים עם בני השפחות. פירושו זה מהווה המשך לדברי המפרשים שכתבו שעל הר עיבל עמדו בני השפחות בגלל היותם בני השפחות (ראה ראב""ע על אתר). על דברי ה""משך חכמה"" קשה, שכן זבולן מחובר בו""ו־החיבור עם גד ואשר בני זלפה! על כך משיב ה""משך חכמה"" שזה מקביל לראובן, וניתן להבין את דבריו בשני אופנים: (א) הרב קופרמן בהערותיו מסביר שכשם שראובן נזכר סמוך לשני בני שפחה, כך גם זבולן נזכר סמוך לשני בני שפחה. (ב) ניתן גם להסביר שו""ו־החיבור במילה ""וזבולן"" מחברת את זבולן לראובן, שבתחילת המשפט, ולא לגד ואשר הסמוכים אליו. וזה שזבולן אינו סמוך לראובן בפסוק, זה מפני שראובן וזבולון בכח תורתם הגנו על בני השפחות, כפי שכתב בעל ""צרור המור"" על אתר, לכן הופרדו ראובן וזבולון זה מזה וכל אחד מהם הוצמד לשניים מבני השפחות. הסבר אחר הוא (ראה ""צרור המור"" שם), שראובן הוצמד דווקא לגד מפני ששניהם רצו להתיישב יחד בחוצה לארץ, בעבר הירדן המזרחי."
		"ניתן להסביר הסבר אחר, לפיו מעמד הברכה והקללה היה מעמד של ערבות, בו תוקן עוון מכירת יוסף, שבו הפרידו השבטים את יוסף מהם ומאביהם. לכן במעמד זה עומדים על הברכה בהר גריזים, השבטים שמעון ולוי (בניהם של שמעון ולוי, ששנאו את יוסף ורצו להורגו), ושבט יהודה (בניו של יהודה שהציע למוכרו), יחד עם יוסף ובנימין. עמידתם של אחים אלו יחד חרף המשקעים שביניהם, מזכירה לנו את דבריו של יוסף, המובאים בדברי רש""י לספר בראשית (מה, יב): ""כשם שאין בלבי שנאה על בנימין אחי, שהרי לא היה במכירתי, כך אין בלבי שנאה עליכם""."
		"לעומתם, על הקללה עמדו, בני השפחות (שאהבו את יוסף), ראובן (שרצה להצילו), וזבולון (הקטן שבבני לאה, שלא השתתף ברדיפת יוסף, כמבואר בבראשית רבתי 178). כל אלו לא הציעו, לא להורגו ולא למוכרו (ראה רש""י בראשית מט, ה). ואף על פי שיהודה לא הסכים בהריגתו, מכל מקום היה אשם במכירתו (ראה רש""י בראשית לח, א)."
		"השבטים העומדים על הר גריזים מוצמדים כולם בו""ו־החיבור על מנת לבטא את הערבות והחיבור שהיו ביניהם חרף המשקעים. לעומת זאת בקרב השבטים העומדים על הר עיבל ראובן אינו מוצמד בו""ו־החיבור לגד ואשר, מפני שראובן ניסה להציל את יוסף <b>בפועל ממש</b>, ואילו בני השפחות רק שתקו. דומה להם זבולון שגם הוא רק שתק, לכן זבולון כן מוצמד אליהם בו""ו־החיבור! לפי הסבר זה עדיין צריך להבין מדוע דן אינו מוצמד לזבולן בו""ו־החיבור. וראה עוד במאמרי ""הברכה והקללה בהר גריזים ובהר עיבל"" (ניצני ארץ חלק יז)."
		"<b>רש""י ד""ה לברך את העם, ...והכהנים והלוים והארון למטה באמצע. ע""כ.</b> מכיוון שבפסוק נאמר שלוי היה על הר גריזים, צריך לומר שלמטה היו רק הראויים לשרת, וכל היתר היו למעלה, עם שמעון ויהודה וכו'. ומכל מקום לא ברור לי, מדוע אין הכתוב אומר את כל הדברים הבאים בלשון ""ברוך"", אלא בלשון ""ארור"", ואמר נתנאל שי' ש""ארור"" מרשים ואפקטיבי יותר. (פ' כי־תבוא תשנ""ה) לשאלה זו נדרש ה""בן יהוידע"" על הגמרא בסוטה (לז ע""ב) והביא מספר טעמים: (א) אם לא תשתמש התורה בלשון ""ארור"" לא יהיו הרשעים יראים מלעשות עבירות, הם לא יבינו 'מכלל', והלואי שכשנכתוב את הארור בפירוש, יפחדו לעשות עבירות. (ב) כדי שיתפעל האדם מקריאת הקללות ויתעורר לחזור בתשובה. (ג) העונש על הארורים הוא בעולם הזה, לכן נכתב הארור בגלוי, אבל השכר של המצוות אינו אלא בעולם הבא (בעולם הזה הוא בכיסוי). וראה ""משכיל לדוד"". לדבריו, אילו נכתבו הברכות היו הפושעים בוטחים ואומרים שיהיה די להם אם יחזיקו באחת מהנה ויהיו בכלל הברכה, לכן פורשו רק הקללות, שיזהרו מאוד, כי העובר אפילו על אחת בלבד, הריהו כבר בכלל ארור."
	@22טו	"<b>""ארור האיש"" וגו'.</b> לפי רש""י לפסוק יב פתחו השבטים שפנו כלפי הר גריזים ופתחו ואמרו: ""ברוך האיש אשר לא יעשה פסל ומסכה"" וגו'. וכבר שאלתי, למה התורה כותבת את הפסוקים שבלשון ארור, ואינה כותבת הפסוקים שבלשון ברוך. ולכאורה אין לומר, כפי שביקש לומר שלום שי', שאין זה נאה לומר, למשל, ברוך האיש אשר לא ישכב עם חותנתו, כי הרי אמרו כל פסוק בלשון ברוך ואחר כך בלשון ארור. (פ' כי־תבוא תשס""ג) וראה מש""כ בפסוק הקודם."
	@22טז	"<b>רש""י ד""ה מקלה, מזלזל וכו'.</b> וכן כבר אצל רס""ג. אבל לכאורה הרי זה עניין סובייקטיבי, ולא כל מה שהוא זלזול בעיני האב, הוא גם זלזול בעיני הבן, ומיהו אפוא הקובע? וראה רמב""ם (הלכות ממרים ה, טו) שכתב: ""ולא על הכאה ולא על הקללה בלבד הקפידה תורה, אלא אף על הבזיון, שכל המבזה אביו או אמו אפילו בדברים ואפילו ברמיזה, הרי זה ארור מפי הגבורה, שנאמר 'ארור מקלה' וגו'"". ע""כ. ומן הסתם כותב רמב""ם כך משום שזלזול הוא דבר שקשה להגדירו, כנ""ל. ועוד: חשבתי בתחילה שמבזה אינו אלא לפני אחרים, כלומר לפני צד שלישי. ושמא יש ללמוד מן ההקשר, שהלאו גם בסתר, שכן סדרת הארורים, כולם מעשים שבסתר. (פ' כי־תבוא תשנ""ח)"
		"תמוה שאין רש""י מפרש מעין דבריו כאן כבר למעלה (כה, ג). (פ' כי־תבוא תשנ""ט)"
	@22יז	"<b>""ארור מסיג גבול רעהו"" וגו'.</b> כאן אין הכתוב מזכיר שאיסור זה הוא בארץ ישראל דווקא. (פ' כי־תבוא תשמ""ט)"
		"<b>רש""י ד""ה מסיג גבול, ...לשון ""והסג אחור"" (ישעיה נט, יד). ע""כ. </b>ואילו למעלה (יט, יד) מביא רש""י לפירושה של המילה נס""ג פסוק אחר מישעיה (מב, יז). (פ' כי־תבוא תשנ""ג)"
		"כשדיברתי על זה עם ר' משה ארנד שי', אמר לי שלדעתו אין אצל רש""י שיטה קשוחה בכל כגון דא, וכמו שיכול לצטט מקבילות ללא כל סדר, כלומר תחילה מכתובים ואחר מן התורה, ולבסוף פסוק סמוך. (פ' כי־תבוא תשנ""ח, במלון קראון פלאזה הולידיי אין, ים המלח)"
	@22כ	"ושוב שאלה על בעלי הטעמים (?): כיצד זה שאין פרשה סתומה לפני פסוקנו, בשעה שכל יתר ה""ארורים"" באים בפרשה סתומה משלהם? ומה גם שאין לכאורה כל קשר בין שני העניינים הנדונים בהם. (פ' כי־תבוא תשס""ב) טעם לחיבור זה הביא בעל ""הכתב והקבלה"" בשם הרב י' יודל זצ""ל הגאב""ד דקהלת סייני: אחד עשר ארורים על אחת עשרה פרטי עבירה, והם מכוונים כנגד אחד עשר שבטים. כנגד שבט שמעון לא כתב 'ארור', לפי שלא היה בלבו לברכו לפני מותו, לכן לא רצה לקללו. כן פירש רש""י בפסוק כד משם רבי משה הדרשן. ויש לומר שכל 'ארור' נאמר כנגד אחד השבטים. וכיוון שכנגד שמעון לא נאמר 'ארור', לכן 'ארור' השישי נאמר כנגד ראובן שהוא השישי ללוי, והוא הראשון בעומדים על הר עיבל. וכיוון שעל ראובן נאמר: ""וישכב את בלהה פילגש אביו"" (בראשית לה, כב), ופירשו בו רבותינו שלא היתה שכיבה ממש אלא בלבל יצועי אביו, נמצא לא עשה בזה אלא הטיית משפט של בלהה, שהיא מרת לב משום היותה שפחה, והוא הוסיף צער על צערה. לכן נצטרפה עבירה זו עם הטיית משפט, להודיע כדעת חז""ל, שלא היתה שכיבה ממש, אלא היטה משפט האשה שרוחה קשה עליה, והונה אותה, והגדיל צערה. לכן נכלל ""שוכב עם אשת אביו"" בכלל ""מטה משפט"". טעם אחר מובא ברש""ר הירש על אתר: הארורים הראשונים בפסוקי טו-יח מכוונים לעבירות שבין אדם לחברו, והארורים האחרים בפסוקי כא-כג מכוונים לעבירות של עריות ובשחיתות דרך אדם. ונצטרפו שני הפסוקים: פסוק יט המדבר בעבירה שבין אדם לחברו, עם פסוק כ המדבר בעבירה של עריות, ללמד שלא יקל אדם בעריות, לומר: איני עושה במעשי רעה לאיש, ואדון אני לעצמי. כדעות שאומרים קצת אנשים בימינו. אלא, אחד העושה רעה לחברו ואחד העושה מעשה רע לקרובו, ואפילו לעצמו, בעל משחית הוא, וכזה כן זה עומד ב'ארור'. שכל המצוות ניתנו מרועה אחד, לטוב לנו כל הימים."
	@22כא	"<b>""ארור שֹׁכב עם כל בהמה"" וגו'. </b>לא ידעתי מה באה תיבת ""כל"" לרבות. (פ' כי־תבוא תשס""ו) הערת ר' חזקי פוקס שי': במדרש ""לקח טוב"" (ויקרא יח, כג) דורשים חז""ל: ""<b>ובכל</b> בהמה לא תתן שכבתך"" וגו' - ""בין בהמה בין חיה בין עוף"", ולכאורה הוא הדין כאן."
	@22כד	"<b>רש""י ד""ה מכה רעהו בסתר, על לשון הרע הוא אומר וכו'.</b> בחומש ""תורת חיים"" מעירים (הערה 45) שהוא על פי תרגום יונתן בן עוזיאל. וראיתי שגם רס""ג מפרש כן. ולא ידעתי, מהו ההכרח לומר כן, שהרי גם מכה ממש יכולה להיות בסתר, כמו שלשון הרע לא בהכרח בסתר, וראה בענין זה חזקוני שכתב: גר יתום ואלמנה - אין להם כח ועזר לפרסם הדבר ולערער על הדיין. ושוכב עם אשת אביו ואחותו וחותנתו - אינו נחשד להתיחד עמהן. גם שוכב עם בהמה - לא תצעק על הרובע, לוקח שוחד - דבר סתר הוא, חוץ מעבודת כוכבים ומכה רעהו היינו מלשינות - שרגילין להיות פעמים בגלוי ופעמים בסתר, ולכך נאמר בהן ""בסתר"" וכו'. (פ' כי־תבוא תשנ""ד)"
		"וטיעונו של רש""ר הירש, שלא תיתכן הכאה בסתר ובהעלם זולתי המכה בלשונו, אינו מוכרח, שכן יש מכה (ממש) ואף הוא בסתר, כאמור. (תשנ""ד)"
	@22כו	"<b>רש""י ד""ה אשר לא יקים, כאן כלל את כל התורה וכו'.</b> הוא על פי גמרא שבועות (לו ע""א). ואם כן קשים דברי הגמרא בשבת (פח ע""א) ""כפה הקב""ה עליהם הר כגיגית... מכאן מודעא רבה לאורייתא... אף על פי כן הדור קבלוה בימי אחשורוש"" וכו', מה צריך לדחות את קבלת התורה מרצון לתקופה מאוחרת כל כך - ימי מרדכי ואסתר - והרי יש משום קבלה ברצון כבר כאן, ולכאורה צריך עיון, וראה גם דברי רש""י להלן (כח, סט). (פ' כי־תבוא תשמ""ב) וראה ""לבוש האורה"" (שמות יט, יג ברש""י ד""ה יירה). לדבריו, כפיית ההר היתה קודם מתן תורה, אולם אחר כך חזר ההר למקומו, וישראל קיבלו את התורה מרצונם, כמו שאמרו למשה ""דבר אתה עמנו ונשמעה"" (שמות כ, טז), ותרגם אונקלוס 'ונקבל', וכן שבו וקיבלו מרצון בערבות מואב ובהר גריזים. ומה שאמרו שחזרו וקבלוה בימי אחשוורוש, לא היה זה אלא גילוי למפרע, שמתחילה קיבלו את התורה ברצון."
@11כח	@22ה	"<b>רש""י ד""ה ברוך טנאך, פירותיך. דבר אחר וכו'. </b>לפי פירושו הראשון אין ביאור ספציפי לתיבה ""ומשארתך"", וצריך אפוא להניח שהביאור הוא כמו בספר שמות (ז, כח), כלומר הטנא הוא סל הפירות והמשארת היא קערה ללישת העיסה, ואם כך - הכל טוב ויפה, ובשביל מה צריך ""דבר אחר""? (פ' כי־תבוא תשנ""ג) וראה ""משכיל לדוד"", שלפי הפירוש הראשון קשה: הרי כבר נאמר בפסוק הקודם ""ופרי אדמתך""?"
	@22ו	"<b>רש""י ד""ה ברוך אתה בבאך וברוך אתה בצאתך, שתהא יציאתך מן העולם בלא חטא, כביאתך לעולם (בבא מציעא קז ע""א). ע""כ.</b> ראה ""שפתי חכמים"" (אות כ), שהראיה היא מסדר המילים - באך לפני צאתך, שכן דרך העולם לצאת ולבוא, ולא להיפך - השווה ""ויצא יעקב"" וגו'. ואגב כך יש כאן ראיה לכוחה של תשובה, שהרי בלי כוחה לא יתכן שיצא אדם מן העולם בלא חטא, כאמור כאן, כי אין אדם אשר לא יחטא. (פ' כי־תבוא תשס""א)"
	@22יא	"<b>""...והותִרך ה' לטובה"" וגו'.</b> תמוה שאין רש""י טורח לבאר צורה קשה זו. וראה ראב""ע על אתר שכתב: ""אם תהיה רעה בארץ ורעב ומארה אתה תותר לטובה"". ורס""ג כתב: ""ויוסיף לך ה' טובה"". (פ' כי־תבוא תש""ן)"
	@22כב	"<b>רש""י ד""ה ובחרחר, ...ובלע""ז אישרדימינ""ט (קדחת) לשון וכו'.</b> כך בחומש ""חורב"" (תש""ס), וזו כמובן טעות, שכן באותו הפסוק - רק שתי מילים קודם - באה התיבה ""ובקדחת"", ורש""י מפרשה בין היתר גם בלע""ז - מלויי""ד. (פ' כי־תבוא תשס""ד) וב""אוצר לעזי רש""י"" אישרדימינ""ט מתורגם: התחממות והתייבשות."
		"<b>רש""י ד""ה ובשדפון ובירקון, מכת תבואה שבשדות. ע""כ.</b> לכאורה היה צריך לומר: מכות, לשון רבים, שהרי בהמשך רש""י מבחין ביניהן ומאפיין כל אחת בפני עצמה, אך כבר בדפו""ר בא לשון יחיד. (פ' כי־תבוא תשנ""ט, קרלסבאד, ואחר כך בבית)"
		"<b>רש""י ד""ה עד אבדך, תרגום עד דתיבד, כלומר עד אבוד אותך, שתכלה מאליך. ע""כ.</b> ראה קושיית רא""ם שדברי רש""י סותרים זה את זה. וכאן יפים דברי ""שפתי חכמים"" (אות ס). (פ' כי־תבוא תשמ""ח)"
	@22כג	"<b>רש""י ד""ה והיו שמיך אשר על ראשך נחשת, קללות הללו משה מפי עצמו אמרן וכו'.</b> דברי רש""י קשים לי: כיצד זה משה רבנו ע""ה משנה דבריו יתברך ולא רק מבחינת הסגנון כי אם אף מבחינת התוכן? (פ' תבא תשמ""ט) וראה ""אמרי שפר"". לדבריו, אין לומר שמשה אמר מפי עצמו ממש ח""ו, שהרי שנינו: האומר, כל התורה כולה מן השמים חוץ מפסוק זה שלא אמרו הקב""ה, אלא משה מפי עצמו אמרו, עליו נאמר ""כי דבר ה' בזה"" (במדבר טו, לא). ועוד: הרי בסוף הפרשה מפרש הכתוב ""אלה דברי הברית אשר צוה ה' את משה לכרֹת את בני ישראל"" וגו' (פסוק סט). ומהרי""ק מבאר שתוכן הקללות האמורות בפרשה נאמר למשה מפי הקב""ה, אך לא נמסר לו באיזה לשון יאמרם, ואמרם משה בלשונו. אולם הקללות האמורות בפרשת בחוקותי (ויקרא כו, ג), משה אמרן באותה לשון בה ניתנו לו. הדבר מדוייק בשינויי הלשון שבין שתי הפרשיות: בפרשת בחוקותי נאמר ""ואם לא תשמעו לי"" (ויקרא כו, יד), וכן ""ואם תלכו <b>עמי</b> קרי"" (שם פסוק כא), הרי שהדברים אמורים מפי הקב""ה. ואילו כאן נאמר ""בקול ה' אלהיך"" (למעלה פסוק טו) ולא נאמר 'בקולי'; ""ידבק ה' בך"" (פסוק כא) ולא 'אדבק בך'; ""יככה ה'"" (פסוק כב) ולא 'אכה אותך'. משה היה רשאי לומר את הקללות בלשונו, לכן הקל ואמרן בלשון יחיד כדי למעט מתוקף הקללה. הערת הרב איתן שנדורפי שי': לפי תוספות במסכת מגילה (לא ע""ב ד""ה משה מעצמו אמרם) הקללות נאמרו על־ידי משה על פי רוח הקודש. ולפי הר""ן (יא בדפי הרי""ף) משה מפי עצמו אמרן והסכים הקב""ה שיכתב בתורה."
		"<b>שם. ...הקל משה בקללותיו, לאמרן בלשון יחיד וכו'.</b> באשר למשמעם של לשון יחיד ולשון רבים, זכורני שבעל ה""דיוקים"" מגיע למסקנה, שדווקא לשון יחיד מופנה אל כלל הציבור, כנסת ישראל, ולהיפך באשר ללשון הרבים, אך לא זכור לי היכן דן בזה (מן הסתם בספר שמות, כי בראשית לא אני תרגמתי). (פ' כי־תבוא תשנ""ז) הערת הרב איתן שנדורפי שי': וראה שו""ת הרשב""א (חלק ד סימן כח) שדן בשאלה: מפני מה נצטוו מקצת המצוות בלשון יחיד, ומקצת בלשון רבים?"
		"<b>שם. ...ואין הפירות מרקיבין, ומכל מקום קללה היא... לא תוציא פירות וכו'.</b> אם לא תוציא פירות כלל, הרי קשה: (א) אם בכל מקרה אינה מוציאה פירות, מאי נפקא מינה אם מזעה אם לאו, וממילא מהו היתרון שבדברי משה? (ב) מה שייך לומר שהפירות לא ירקיבו? (פ' כי־תבוא תשנ""ב - בחפץ חיים)<b> (כד) רש""י ד""ה מטר ארצך אבק ועפר, ...ונעשה טיט ומתייבש ומרקיבין. ע""כ.</b> רש""י ידע את המציאות ומצוי היה בעסקי חקלאות, אם כן לא ידעתי כיצד כתב שהיובש מביא ריקבון, אדרבה, הלחות מביאה ריקבון ולא יובש. (פ' כי־תבוא תש""ן)"
		"במיוחד קשה הדבר אחרי שבד""ה הקודם אמר, כי דווקא הלחות היא המביאה לידי ריקבון ולא היובש. (פ' כי־תבוא תשנ""ה) הערת הגר""א נבנצל שליט""א: לחות הטיט המתייבש מביאה ריקבון."
	@22כז	"<b>""...בשחין מצרים ובטחֹרים ובגרב ובחרס"" וגו'.</b> אם אמנם טחורים הם במשמע המקובל כיום, וכפי שמשתמע מדברי ראב""ע על אתר, קשה מה לזה באמצעו של פסוק המדבר במיני שחין. (פ' כי־תבוא תשמ""ח)"
	@22ל	"<b>""אשה תארש... בית תבנה... כרם תטע..."".</b> השווה הסדר כאן לזה שלמעלה (כ, ה-ז), וראה גם (כד, ה). (פ' נצבים תשנ""א) וכך כתב הרמב""ם (הלכות דעות ה, יא): דרך בעלי דעה שיקבע לו אדם מלאכה המפרנסת אותו תחילה, ואחר כך יקנה בית דירה, ואחר כך ישא אשה, שנאמר: ""מי האיש אשר נטע כרם ולא חללו, מי האיש אשר בנה בית חדש ולא חנכו, מי האיש אשר ארש אשה ולא לקחה"", אבל הטפשין מתחילין לישא אשה ואחר כך אם תמצא ידו יקנה בית ואחר כך בסוף ימיו יחזור לבקש אומנות או יתפרנס מן הצדקה, וכן הוא אומר בקללות ""אשה תארש... בית תבנה... כרם תטע..."", כלומר יהיו מעשיך הפוכין כדי שלא תצליח את דרכיך, ובברכה הוא אומר ""ויהי דוד לכל דרכיו משכיל וה' עמו"". ע""כ."
	@22לא	"<b>""שורך טבוח לעיניך"" וגו'. </b>פסוק זה גם נקרא אחורה (מושיע לך, ואין לאיביך נתנות צאנך, לך ישוב, ולא מלפניך גזול חמרך, ממנו תאכל, ולא לעיניך טבוח שורך), ואז משמעו ברכה. איני זוכר ממי שמעתי זאת. (פ' כי־תבוא תשמ""ח) מובא בספר ""נחל קדומים"" לחיד""א בשם השמועה. והוסיף הרב פינחס דנינו שי': ב""זוהר חדש"" לפרשתנו מבוארות הקללות בתור ברכות. עיין שם."
	@22לה	"<b>""...על הברכים ועל השֹּׁקים... מכף רגלך ועד קדקדך"".</b> פסוק קשה, לכאורה, כי הרי המכה היא בברכים ובשוקיים, ובסיפא - כל הגוף כולו. (פ' כי־תבוא תשנ""ז) וראה רס""ג המבאר כי מדובר בשחין רע המתמקם על הברכים ועל השוקיים, אך הוא מכאיב ומצער מכף רגל ועד ראש."
	@22מ	"<b>רש""י ד""ה כי ישל, ישיר פירותיו וכו'.</b> ראה ""שפתי חכמים"" (אות ו) בשם רא""ם, כלומר עץ הזית הוא אשר ישיר את פירותיו (נשל - פועל יוצא) ולא הפירות ישרו מן העצים (פועל עומד. בנין קל חסר פ""נ). (פ' כי־תצא תש""ן)"
		"קצת קשה שרש""י מכריע כאן במחלוקת רבי וחכמים (מכות ז ע""ב) בפירוש ""ונשל הברזל"" (לעיל יט, ה) ונוקט ש""נשל"" הוא פועל יוצא, בעוד ששם חולקים בזה תנאים. (פ' כי־תבוא תשנ""ב)"
	@22מט	"<b>רש""י ד""ה כאשר ידאה הנשר, פתאם ודרך מצלחת ויקלו סוסיו. ע""כ.</b> כלומר רש""י מפרש את הדימוי של האויב לנשר בשלושה דברים האמורים בנשר: (א) הנשר בא בפתאומיות (ראה חבקוק א, ח). (ב) דרכו של הנשר בטוחה ומצלחת, מעופו בגובה רב ועל כן אין עופות אחרים בדרכו (ראה משלי ל, יט). (ג) הנשר בא במהירות, וכלשון הכתוב בירמיה (ד, יג) ""קלו מנשרים סוסיו אוי לנו כי שֻׁדדנו"". (פ' כי־תבוא תש""ן)"
	@22נו	"<b>רש""י ד""ה תרע עינה באיש חיקה ובבנה ובבתה, הגדולים. ע""כ.</b> רש""י נאלץ לפרש־להוסיף כן משום שהכתוב הבא מדבר בבנים הקטנים. (פ' כי־תבוא תשמ""ח)"
		"<b>רש""י ד""ה ובשליתה, בנים הקטנים וכו'.</b> לא ידעתי משום מה רש""י הולך אחר אונקלוס, ולא אחר יונתן בן עוזיאל, וראה הקושי שבזה ב""פירוש יונתן"" שכתב: ובשפיר שליתא דתפוק מבית תורפה בעידן מולדה - מורה באצבע דלא ניחא ליה בפירוש בנים קטנים וכדפירש רש""י, דאם כן הא כתיב בתריה ""ובבניה אשר תלד"" ומאי עביד ליה, בגדולים אי אפשר לפרש, דהא כבר נאמר ""בבנה ובבתה"" אלו הגדולים, אלא בשלייתא ממש קאמר. ע""כ. (פ' כי־תבוא תשנ""ג) הערת ר' רפאל בנימין פוזן שי': אונקלוס שומר על לשון נקייה: ""וּבְשִׁלְיָתָהּ"" - ""וּבִזְעֵיר בְּנַהָא"" (ובבנה הקטן) ""הַיּוֹצֵת מבין רגליה"" - ""דְּיִפְּקוּן מִנַּהּ"" (שיצאו ממנה). (מתוך ספר ""פרשגן"" - ביאור חדש לתרגום אונקלוס - בכתיבה)"
	@22סד	"<b>רש""י ד""ה ועבדת שם אלהים אחרים, כתרגומו, לא עבודת אלהות ממש, אלא מעלים מס וכו'.</b> קשה לי: (א) שרש""י מפרש כן דווקא כאן, ולא בכל יתר המקומות שבהם מתבשרים ישראל שיעבדו בעתיד עבודה זרה, כגון למעלה (פסוק לו). (ב) מהי סיבת השוני בין דברי רש""י למעלה (ד, כח) לדבריו כאן? (ג) לפי פירושו מה משמעות המילים ""אשר לא ידעת"" שבפסוק? (ד) מדוע רש""י אומר כאן, כתרגומו, בעוד שדבריו הולמים את תרגומו של יונתן בן עוזיאל ולא את תרגום אונקלוס?"
		"רס""ג מפרש בדומה לרש""י, זו לשונו: ועבדת - ענין עבדות, שימוש ושירות. ע""כ. דומה שכוונתו היא שאין מדובר בעבודה ובפולחן, אלא על־ידי שישלטו העמים בישראל, יכריחו אותם לבנות להם בתי פולחן לשפצם ולנקותם וכיוצא בזה (ראה הערה 9 של ר""י קאפח לפירושו למעלה ד, כח). וכיוון שרס""ג מפרש כך גם למעלה (בפסוק לו) אין קשה עליו קושיה (א), אבל קושיה (ג) קשה גם עליו. רמב""ן למעלה (ד, כח) הולך בדרך אחרת ומסב את העבודה הזרה על עצם הישיבה בחוץ לארץ. גם ר""י אברבנאל מפרש (כאן) שלא כרש""י: ""...שאחרי בואם בגלות יצאו רבים מכלל הדת מתוך הצרות והגזירות שלא יוכלו לסובלם"". רש""ר הירש (למעלה לו) סותם ואומר ""מוכח מן ההקשר שאין מדובר כאן בעבודה זרה של ממש"", ואינו מעיר באשר לאמור למעלה (ד, כח)."
		"לעצם העניין, נראה שעבודת עבודה זרה של ישראל לא יכולה לבוא כחלק מן העונש. ואמר לי ר' רפאל בנימין פוזן שי' שנחמה ליבוביץ שתח' דנה בנושא בגליונה לפרשת כי־תבוא. (פ' נצבים וילך תשמ""ט)"
		"דיברתי על כך עם נחמה ליבוביץ שתח' כאשר איחלתי לה שנה טובה ובריאות, ואמרה לי, שאכן גם לפי רש""י זה עונש, אבל מכיוון שעבודה זרה תלויה בבחירה החופשית, לא היא יכולה להיות עונש אלא העבודה לעובדיה. (פ' האזינו תשמ""ט)"
		"על שאלה (ד) ראיתי הערתו של ""יוסף הלל"" שבדפו""ר אין המילה ""כתרגומו"". מכל מקום, מעניין הפחד לראות הכתוב כלשונו, כלומר עבודה זרה ממש. (פ' כי־תבוא תשנ""ה) הערת ר' רפאל בנימין פוזן שי': למעלה (ד, כח) נאמר: ""וַעֲבַדְתֶּם שָׁם אֱלֹהִים מַעֲשֵׂה יְדֵי אָדָם עֵץ וָאֶבֶן אֲשֶׁר לֹא יִרְאוּן וְלֹא יִשְׁמְעוּן וְלֹא יֹאכְלוּן וְלֹא יְרִיחֻן"". פסוק זה קשה, שהרי לאחר תיאור החטא ""וַעֲשִׂיתֶם פֶּסֶל תְּמוּנַת כֹּל"" (פסוק כה) מתחיל תיאור העונש: ""הַעִידֹתִי בָכֶם הַיּוֹם... כי אָבֹד תֹּאבֵדוּן"" (פסוק כו). ואם כן מה מקום לפסוק ""וַעֲבַדְתֶּם שָׁם אֱלֹהִים מַעֲשֵׂה יְדֵי אָדָם עֵץ וָאֶבֶן"", החוזר על החטא? אונקלוס פותר את הקושי בתרגמו ""וְתִפְלְחוּן תַּמָּן לְעַמְמַיָּא פָּלְחֵי טָעֲוָתָא עוֹבָד יְדֵי אֲנָשָׁא"". לפי תרגומו פסוק זה הוא עצמו העונש כמו שביאר רש""י שם: ""ועבדתם שם אלהים - כתרגומו. משאתם עובדים לעובדיהם, כאלו אתם עובדים להם""."
		"מאותו הטעם תרגם גם למעלה (כח, לו) ""יולך ה' אֹתְךָ... אל גוי אשר לא ידעת... ועבדת שם אלהים אחרים עץ ואבן"" ""וְתִפְלַח תַּמָּן לְעַמְמַיָּא פָּלְחֵי טָעֲוָתָא אָעָא וְאַבְנָא""."
		"ומאותו הטעם תרגם גם בפסוקנו ""והפיצך ה' בכל העמים... ועבדת שם אלהים אחרים"", ""וְתִפְלַח תַּמָּן לְעַמְמַיָּא פָלְחֵי טָעֲוָתָא"", ורש""י פירש: ""ועבדת שם אלהים אחרים - כתרגומו. לא עבודת אלהות ממש, אלא מעלים מס וגולגליות לכומרי עבודה זרה"". (מתוך ספר ""פרשגן"" - ביאור חדש לתרגום אונקלוס - בכתיבה)"
	@22סה	"<b>רש""י ד""ה לב רגז, לב חרד, כתרגומו - דחיל, כמו ""שאוֹל מתחת רגזה לְך"" (ישעיה יד, ט), ""שמעו עמים ירגזון"" (שמות טו, יד), ""מוסדות השמים ירגזו"" (שמואל ב' כב, ח). ע""כ.</b> לא רק הסדר של המקבילות שרש""י מביא, הוא תמוה, תמוה הרבה יותר הוא מבחרו. הרי יש פסוקים ברורים יותר מאלה לענייננו, כגון למעלה (ב, כה) ""ורגזו וחלו מפניך"", או תהלים (ד, ה) ""רגזו ואל תחטאו"". (פ' נצבים וילך תשמ""ט)"
		"והנה בגמרא (נדרים כב ע""א) דורש רבי יוחנן: ""ונתן ה' לך לב רגז"", שם - בבבל, אבל בארץ ישראל לא, ושם מתפרש רגז מלשון כעס ולא מלשון פחד, וכמאמרו של רבי יונתן שם: ""כל הכועס, כל מיני גיהנם שולטין בו"" וכו', שנלמד־נסמך מכאן. ולא ידעתי, למה אין רבי יוחנן מבין את הפסוק כרש""י כאן, הרי לכאורה אפשר גם כך להבין את ההבדל בין שם - בבל, וכאן - ארץ ישראל, כי אכן עינינו הרואות את השוני בין יהודי ארץ ישראל לבין יהודי הגולה באשר לפחד. כאשר אמרתי הדברים לפני מיכאל שי', הוסיף מיד, כי הנה יוסף אומר לאחיו ""אל תרגזו בדרך"" (בראשית מה, כד) בהיותם במצרים, שם ולא כאן. (פ' כי־תבוא תש""ן)"
	@22סו	"<b>רש""י ד""ה חייך תלאים לך, ...ורבותינו דרשו (מנחות קג ע""ב) זה הלוקח תבואה מן השוק. ע""כ.</b> וראה שם במנחות דרגות שונות של קללה זו, והרי לך דוגמה של פירוש פסוק על פי תנאים העשויים להשתנות, ואכן השתנו, ואין לו לפירוש זה כיום אפוא כל משמעות. דיברתי על המאמר הנ""ל עם נחמה ליבוביץ שתח'. לדבריה - המטאפורה עומדת, גם אם משמעה המצומצם משתנה. הן גם היום עומדת קללה זו בקנה מידה לאומי לגבי עמים רבים. - לפיכך הבעיה אינה קיימת במקרה כזה. (פ' האזינו תשמ""ט)"
		"כלומר הפירוש נכון הוא ומציע תמונה הולמת לשעתו, כמו שמובנת לשעתה התמונה ""ואפו עשר נשים לחמכם בתנור אחד"" (ויקרא כו, כו). אלא שכיום אין לתמונות מן הסוג הזה עוד כל משמעות. (פ' כי־תבוא תשס""ב)"
		"ובאשר לדרשת רב חנן עצמה - רש""י מצרף כאן שני שלבים מן הנדרש שם לדיבור אחד - ""זה הלוקח תבואה מן השוק"", כנראה משום הקיצור. (פ' כי־תבוא תש""ן)"
	@22סח	"<b>""...והתמכרתם שם לאֹיביך לעבדים ולשפחות ואין קֹנה"".</b> מכאן למדה אסתר המלכה לומר ""ואלו לעבדים ולשפחות נמכרנו החרשתי"" (אסתר ז, ד), דבר שתמיד היה קשה לי: כלום דבר בלתי חשוב הוא שכל עמה יימכר לעבדות, עד שגזירה מסוג זה אינה סיבה חשובה מספיק כדי להתחנן לפני המלך?! אלא לפי הגר""א כך אמרה: מכירה לעבדות מובטחת לנו בתורה בפסוקנו ""והתמכרתם שם..."", ועל כן החרשתי, אך להרוג ולהשמיד ולאבד לא מובטח, ועל כן יש מקום לדבר. (פ' צו תש""ס)"
		"<b>""...ואין קֹנה"".</b> זכורני כד הוינא טליא שר' יהודה כהן זצ""ל בפולדא דרש לשון זה לברכה - כדי לסיים בדבר טוב - כלומר כשאין קונה, נשארים ישראל בידו יתברך, ואמר זאת בשם ""אור החיים"" הק', אבל אף פעם לא מצאתי כן בדבריו ז""ל. (פ' כי־תבוא תשמ""ז)"
		"והשווה לזה דברי רבי יוסי בסוף מסכת כלים - אשריך כלים שנכנסת בטומאה, ויצאת בטהרה! וכפי שמבאר הרמב""ם בפירושו למשנה שם: אמרו נכנסת בטומאה - לפי שתחילתה 'אבות הטומאה', ומילה אחרונה שבה 'טהורה', כמו שאמר 'והאפרכס של זכוכית טהורה'. ע""כ. (פ' נצבים וילך תשמ""ט, עם סיום מסכת כלים) הערת הרב איתן שנדורפי שי': וראה מעין זה בפירוש הרמב""ם למשנה בסוף מסכת ידיים."
@11כט	@22א	"<b>""...אתם ראיתם את כל אשר עשה ה' לעיניכם בארץ מצרים"" וגו'.</b> שאלתי עצמי, והא בסוף מסעי המדבר עומדים, וכל יוצאי מצרים כבר אינם. (פ' כי־תבוא תשמ""ח)"
		"והנה להלן אומר (פסוק טו) ""כי אתם ידעתם את אשר ישבנו בארץ מצרים"" וגו', ואומרים ""דעת זקנים מבעלי התוספות"": ""מכאן שלא נגזרה גזירה על פחות מבן עשרים"", כלומר מדובר על אלה שלא הגיעו לגיל עשרים בשעת גזירת המרגלים, הם ראו מעשי ה' ביציאת מצרים, והרי זו תשובה גם לפסוקנו. רק קצת קשה: למה אין אומרים כן כבר שם? (פ' נצבים תשמ""ח)"
	@22ו	"<b>רש""י ד""ה ותבאו אל המקום הזה, ...דבר אחר, ...שאין אדם עומד על סוף דעתו של רבו וחכמת משנתו עד ארבעים שנה וכו'.</b> מסתבר שרק אחר ריחוק זמן מקבלים את הדברים בפרופורציה הנכונה. ויפה הערת תוספות יו""ט על המשנה באבות (פ""ה, מכ""א) שמשה אמר כן לישראל במלאת ארבעים שנה למתן תורה. (פ' כי־תבוא תשמ""ב)"
		שבע ברכות של חננאל וליאורה שי'
		"פרשתנו פותחת במילים ""אתם נצבים היום"". בפירושו השני למילים ""אתם נצבים"" כותב רש""י (בפסוק יב): ""לפי שהיו ישראל יוצאין מפרנס לפרנס, ממשה ליהושע, לפיכך עשה אותם מצבה"" וכו', כלומר מוּשא לפנות אליו. גם אתם, חתן וכלה, יוצאים מפרנס לפרנס - מן ההורים אל עצמכם, אל ביתכם החדש. (מי פרנס על מי? בזאת אין סבא מתערב). מכל מקום, מכיוון שהנכם יוצאים מפרנס לפרנס, שייך לפנות ולדבר אליכם."
		"<b>""נצבים""</b> - תהיו נצבים בשתי רגליים על הקרקע, גם אם הראש יגיע לעתים עד השמים, נצבים כבני אברהם יצחק ויעקב, נצבים כמו בני ישראל בסיני כשקיבלו את התורה, נצבים כבני משפחות כשרות בישראל ששמרו על מסורת אבות לאורך הדורות כולם."
		"<b>""אַתֶּם""</b> - תוכלו להיות נצבים כמתואר רק אם תהיו אַתם, ולא חיקוי מישהו או משהו אחר, אתם עצמכם, וכמו ""היום"", המשיכו עד מאה ועשרים שנה מלאות שלום ושלוה ואושר, ודעו כי ""לא נפלאת הִוא ממך ולא רחֹקה הִוא. לא בשמים הִוא לאמר מי יעלה לנו השמימה ויקחה לנו וישמִענו אֹתה ונעשנה... כי קרוב אליך הדבר מאד בפיך ובלבבך לעשֹׂתו"". (פ' נצבים וילך תשס""ד)"
	@22ט	"<b>רש""י ד""ה ראשיכם שבטיכם, ראשיכם לשבטיכם. ע""כ.</b> דומה שאין הכרח לבאר כך, כי לכאורה גם אפשר להבין: ""ראשיכם שבטיכם"" - כלל, ואחריו בא הפירוט: (א) ""זקניכם ושטריכם"" אלו ""ראשיכם"". (ב) ""כל איש ישראל"" אלו ""שבטיכם"". (פ' נצבים תשנ""א)"
	@22י	"<b>""...מחֹטב עציך"" וגו'.</b> מתרגם אונקלוס ""מלקיט אעך"", אולי הוא רואה במלקט העצים דרגה עוד יותר נמוכה מכורת העצים. מכל מקום השינוי בתרגום תמוה. (פ' נצבים וילך תשמ""ט) הערת ר' רפאל בנימין פוזן שי': לעיל (יט, ה) תרגם אונקלוס ""לַחְטֹב עצים"" ""לְמִקַץ אָעִין"" לשון קציצה, ואם כן מדוע תרגם כאן ""מֵחֹטֵב עציך"" ""מִלָּקֵיט אָעָךְ"", כלקיטה? לדעת ""שדה ארם"" הסופרים השתבשו והפכו סדר האותיות ונכון לגרוס ""מִקָּטֵל אָעָךְ"" שגם הוא לשון קציצה דוגמת ""דקטל אספסתא"" (שבת עג ע""ב), ""קטלי קני"" (סנהדרין לג ע""א). אבל אחרים דחו דבריו, שאם כן למה לא תרגם בלשון ""קצץ"" כתרגומו לעיל? ו""מרפא לשון"" השיב ש""לְמִיקַץ"", כריתת עצים וקציצתם, הוא אכן התרגום המתבקש. אולם בפסוקנו ""מֵחֹטֵב עציך עד שֹׁאֵב מימיך"" המדבר בפחותים שבעם, תרגם ""מִלָּקֵיט אָעָךְ"", כי לקיטת ענפים דקים אופיינית לעניים בעוד ש""לְמִקַץ"", כריתת עצים, רומז לעשירים שבידם לכרות יערות. והגאון ר' אביגדר נבנצל שליט""א השיב בדרך אחרת: לפי חז""ל ""חוטב עציך"" הם כנענים שבאו להתגייר בימי משה ונתנם לחוטבי עצים ושואבי מים (רש""י). לכן לא תרגם בהם ככריתת עצים, כי פעולה זו נעשתה במדבר לצורך המשכן ולא נתנוה להם. וראיה לדבריו מתרגום יונתן בן עוזיאל שביחס לגבעונים תרגם את הכתוב ""וְלֹא יִכָּרֵת מִכֶּם עֶבֶד וְחֹטְבֵי עֵצִים וְשֹׁאֲבֵי מַיִם"" (יהושע ט, כג) ""וְלָקְטֵי אָעִין"", אבל את הכתוב ""וּבְקַרְדֻּמּוֹת בָּאוּ לָהּ כְּחֹטְבֵי עֵצִים"" (ירמיה מו, כב) תרגם ""לְמֵיקַץ אָעֵי"", וכעין זה כתב ""ביאורי אונקלוס"". (מתוך ספר ""פרשגן"" - ביאור חדש לתרגום אונקלוס - בכתיבה)"
	@22יא	"<b>רש""י ד""ה לעברך בברית, ...כמו שנאמר ""העגל אשר כרתו לשנים ויעברו בין בתריו"" (ירמיה לד, יח). ע""כ.</b> קצת תמוה שאין רש""י מביא את ברית בין הבתרים (בראשית טו). ואולי משום שבירמיה הדברים קצת יותר ברורים? (פ' נצבים וילך תשס""ד) הערת הרב איתן שנדורפי שי': אכן בספר ירמיהו הדברים ברורים יותר, שכן שם מדובר על אנשים שעברו בין בתרי העגל, ואילו בספר בראשית (טו, יז) נאמר: ""והנה תנור עשן ולפיד אש אשר עבר בין הגזרים האלה"", ופירש רש""י (שם טו, י): ""הם שלוחו של שכינה שהיא אש"". ועוד: בספר ירמיהו מדובר על בהמה אחת ועל אנשים, ואילו בספר בראשית מוזכרים בעלי חיים רבים, סמלים רבים ורמזים לעתיד, לכן משם קשה יותר להוכיח שכך דרך כורתי ברית. ועיין ב""הדר התורה"" על ספר בראשית (עמ' 46)."
	@22טז	"<b>רש""י ד""ה עץ ואבן, אותן של עצים ושל אבנים ראיתם בגלוי... אבל של כסף וזהב עמהם בחדרי משכיתם הם וכו'.</b> רש""י מפרש כך בגלל הסיפא ""אשר עמהם"" שמתפרש יפה כאשר מסיבים אותו על ""כסף וזהב"" בלבד. אבל פירושו היפה של רש""י קשה, שהרי ארבעת חומרי עבודה זרה מושווים בפסוק, בסיפא, אחרי האתנחתא, והמילים ""אשר עמהם"" יכולות להיות מוסבות על כל הארבעה באורח שווה - ""אשר עמהם"" כמו אשר להם. (פ' נצבים תשל""ח, נצבים וילך תשמ""ט, נצבים תשנ""ח) הערת הגר""א נבנצל שליט""א: אבל הזקף קטן מפריד."
	@22יז	"<b>רש""י ד""ה פן יש בכם, לפיכך אני צריך להשביעכם. ד""ה פן יש בכם, שמא יש בכם. ע""כ.</b> הרי זו דוגמא בולטת לדרכו של רש""י - גם בחומש וגם בש""ס - לפרש תחילה את העניין ורק אחר כך את המילה. נאמנותו של רש""י לדרך זו רבה אף כי לא מוחלטת, ולכאורה אפשר להתווכח על מידת ההגיון שבה - אפשר לומר שפירושה של המלה הבודדת הקשה יתבהר מתוך ההקשר, אך גם אפשר לטעון שלא יתכן לבאר קטע או פסוק בלא להבין תחילה כל מילה בפני עצמה. וזכורני שעל דרך זו של רש""י בפירושו לש""ס העמידני מו""ר הרב ברוך קונשטט זצ""ל, כד הוינא טליא. (פ' נצבים וילך תשמ""ז, נצבים תשמ""ח, נצבים תשנ""ח)"
		"וראה, אולי עוד יותר, בפסוק הבא. (תשנ""ח)"
	@22יח	"<b>רש""י ד""ה בשררות לבי אלך, במראית לבי וכו'.</b> כלומר רש""י מבקש לבאר את המילה ""בשררות"" מלשון שו""ר - לראות. (פ' נצבים תשנ""ח)"
		"וראה ""דעת מקרא"" שכתב: 'שָׁרִיר' עניינו קשה וחזק ותקיף... וכן עניינו בלשון חכמים (בבא בתרא קס ע""ב): דכתיב ביה שריר וקיים. ורוצה לומר: אנהג בתקיפות, כפי שלבי אומר לי. (פ' נצבים תשס""א)"
		"<b>רש""י ד""ה למען ספות הרוה, לפי שאוסיף לו וכו'.</b> כלומר אין הכוונה שהאיש אומר זאת בגלל סיבה זו ""למען ספות"", אלא אלו דברי המקום שמזהירו שמעשהו זה יהיה לו ""למען ספות"", שבגלל זה יוסיף לו ה' פורענות. לפי רש""י הנושא הוא ה' יתברך, כלומר יש כאן משום שינוי נושא הכתוב, מן האיש אל ה' יתברך, וזה כשלעצמו קצת קשה. מה גם שקשה תיבת ""למען"" שבאה בדרך כלל לציון תכלית וכאן אינה אלא סיבה, אלא שמצינו מעין זה בספר בראשית (יח, יט): ""כי ידעתיו למען אשר יצוה"". (פ' נצבים וילך תשמ""ז)"
		"<b>רשב""ם ד""ה למען ספות הרוה. ד""ה הצמאה. ד""ה כי בשררות לבי, אלא בשרירות. ע""כ.</b> משום מה רשב""ם הופך את דיבורי המתחיל. ועוד: למה לפרש ""כי"" ב""אלא""? (פ' נצבים וילך תש""ן) לשאלה האחרונה, אודות משמעות המילה ""כי"", ראה דבריו של הרב מאיר יצחק לוקשין (הערה ג בפירוש הרשב""ם של מהדורת ""חורב"") שכתב: רשב""ם מרבה לציין שמובן המילה ""כי"" כ""אלא"" הוא במיוחד לאחר משפט שלילה. עיין לדוגמא בפירושו לעיל (ז, ה). אולם כאן המילה ""כי"" אינה מופיעה אחרי משפט שלילה, וגם לא מובן מדוע רשב""ם מפרש כך את פסוקנו, שהרי אפשר להבין בפשטות שפסוקנו מדבר על אדם שאומר ""שלום יהיה לי כי"", כלומר כאשר, ""בשררות לבי אלך"". יתכן שרשב""ם פשוט משתדל להסביר את הלך המחשבה של החוטא שאומר לעצמו: אני לא אשמע לאזהרות, אלא בשרירות לבי אלך."
	@22יט	"<b>רש""י ד""ה וקנאתו, לשון חֵמה, אינפרימנ""ט, אחיזת לבישת נקמה, ואינו מעביר על המידה. ע""כ.</b> קנאה אינה שייכת כלפי שמיא, לכן מפרש רש""י שמדובר בכעס ונקמה שבהם נפרע ה' יתברך מעוזביו, וכדברי רש""י בספר שמות (לד, יד): קנא שמו - מקנא ליפרע ואינו מוותר, וזהו כל לשון קנאה, אוחז בנצחונו ופורע מעוזביו. (פ' נצבים וילך תשמ""ט)"
	@22כ	"<b>רש""י ד""ה הכתובה בספר התורה הזה, ולמעלה הוא אומר וכו'.</b> תמוה שרש""י עומד כאן על קושי דקדוקי אחד ומתעלם מאחר, לא פחות קשה: על מה מוסבת התיבה ""הכתובה"" שבלשון נקבה, הרי נושא הכתוב הוא ""אלות הברית"", גם על פי טעמי המקרא, ולא ""הברית"". ולכאורה אין כל סיבה להסב בפסוקנו את התיבה ""הכתובה"" על ""הברית"", ושלא כבפסוק הקודם ""כל האלה הכתובה"" וגו' וכמו להלן (פסוק כו) ""את כל הקללה הכתובה בספר הזה"", שם התיבה ""הכתובה"" מוסבת בלא כל ספק על אלה־קללה. נותר גם לברר מדוע אונקלוס מתרגם בשלושת הפסוקים ""דכתיבין"" שהיא לכאורה לשון רבים. (פ' נצבים תשנ""ה, תשנ""ח) הערת ר' חזקי פוקס שי': יעויין בחזקוני (להלן ל, י ד""ה הכתובה) שכתב: 'הכתובה' הוא לשון רבות לנקבות, כמו 'הכתובים' בלשון רבים לזכרים וכו'."
	@22כה	"<b>רש""י ד""ה ולא חלק להם.</b> בשני פירושיו מבקש רש""י לפתור את הקושי שבמעבר מלשון יחיד (""חלק"") ללשון רבים (""להם""). או שהקב""ה לא נתן את האלילים לחלקם של ישראל או שהאלילים לא היטיבו עם עובדיהם שום טובה, כלומר אותו אלוה שבחרו להם לא נתן להם שום נחלה ושום חלק. (פ' נצבים וילך תשמ""ו)"
		"וראה מהרי""ק כמובא בהערה 12 בחומש ""תורת חיים"" וראה גם הערה 13 שם. (פ' נצבים וילך תש""ס)"
	@22כח	"<b>רש""י ד""ה הנסתרת לה' אלהינו, ...אתה מעניש את הרבים על הרהורי היחיד... אין אני מעניש אתכם על הנסתרות, שהן לה' אלהינו, והוא יפרע מאותו יחיד וכו'. </b>קשה לי: בדברי רש""י אלה באים גוף ראשון, גוף שני וגוף שלישי - ""אתה... אני... והוא"", וכולם, כך נראה, מוסבים על ה'. (פ' ניצבים וילך תשמ""ט)"
@11ל	@22ג	"<b>רש""י ד""ה ושב ה' אלהיך וגו', ...ואף בגליות שאר האומות מצינו כן ""ושבתי את שבות בני עמון"" (ירמיה מט, ו). ע""כ. </b>דומה שזוהי ראיה לפירוש השני. (פ' נצבים וילך תשל""ה)"
		"ואכן כך מבואר ב""לפשוטו של רש""י"", זו לשונו: לפי פירוש שני אין פירוש ""ושב"", שהוא יושב עמו, אלא יש לפרשו כפועל יוצא - ישיב, אולם התורה כתבה ""ושב"" כרמז למשמעות השניה של פועל זה: חזרה, כלומר השבות תבוא במחזורים, כפי שנאמר בהמשך ""ושב וקבצך"". וראיה לדבר - שהרי אף בגלויות שאר האומות מצינו כן. והרי אין לומר על שאר האומות שהוא ישוב עמהן. מכאן שיש לפרש ""ושב"": ישיבו. (פ' נצבים תשנ""א) הערת ר' זאב נוימן שי': עיין שיחות הרצי""ה לספר דברים (עמ' 460)."
		"וקשה לי: למה לשון הרבים (""בגליות""), ולמה ה""א־הידיעה (""האומות"") כאשר רש""י אינו מביא אלא פסוק־מקרה אחד המתייחס לאומה אחת? (פ' שופטים תשנ""ה)"
		"וצריך לבדוק הגירסאות שברש""י, שכן בירמיה אין כתוב ""ושבתי את שבות בני עמון"", אלא ""ואחרי כן אשיב את שבות בני עמון"", ואכן יש גורסים ""ושבתי את שבות מצרים"" (יחזקאל כט, יד), ויש גירסה שלישית ""ושבתי שבות מואב"" (ירמיה מח, מז). וממילא קשה, למה אין רש""י מזכיר גם את האחרון, והרי הוא מדבר על ""שאר האומות"", ועל כן היה ראוי להזכיר לפחות שתיים. (פ' נצבים תשנ""ה)"
	@22ו	"<b>""ומל... את לבבך ואת לבב זרעך"" וגו'. </b>מתרגם אונקלוס: ""ויעדי... ית טפשות לבך וית טפשות לבא דבנך"", תוספת כדי להבדיל, לכאורה, בין פסוקנו לבין האמור למעלה (י, טז) ""ומלתם את ערלת לבבכם"". (פ' נצבים וילך תשס""ז) הערת ר' רפאל בנימין פוזן שי': הנאמר למעלה ""ומלתם את ערלת לבבכם"" הוא מליצה שתרגומה המילולי עלול לגרום לביזוי התורה. לכן תרגם אונקלוס ""וְתַעְדּוֹן יָת טַפְּשׁוּת לִבְּכוֹן"" (ותסירו את טפשות לבכם), בסילוק מוחלט של המליצה ובביאור כוונתה: ""לב ערל"" - לב אטום בפני לימוד לקח ומוסר, הוא לב טפש כבמליצת ""טָפַשׁ כַּחֵלֶב לִבָּם"" (תהלים קיט, ע). מכאן תרגם גם ""ומל ה' אלהיך את לבבך ואת לבב זרעך"" (דברים ל, ו) ""וְיַעְדֵּי ה' אֱלָהָךְ יָת טַפְשׁוּת לִבָּךְ וְיָת טַפְשׁוּת לִבָּא דִּבְנָךְ"", ""או אז יכנע לבבם הערל"" (ויקרא כו, מא) ""לִבְּהוֹן טַפְשָׁא"". ומסתבר שבכך שונה תרגום אונקלוס משאר המתרגמים הארמיים כגון יונתן בן עוזיאל שתרגם ""כִּי כָל הַגּוֹיִם עֲרֵלִים וְכָל בֵּית יִשְׂרָאֵל עַרְלֵי לֵב"" (ירמיה ט, כה) ""אֲרֵי כָל עַמְמַיָא עַרְלִין בְּבִשְׂרְהוֹן וְכָל בֵּית יִשְׂרָאֵל עַרְלִין בְּלִבְּהוֹן"", בשמירת הסגנון. (מתוך ספר ""פרשגן"" - ביאור חדש לתרגום אונקלוס - בכתיבה)"
	@22י	"<b>חזקוני ד""ה כי תשמע, ...ושמירת חוקים ומצותיו וחוקותיו. ע""כ.</b> החזרה על ""חוק"" תמוהה, במיוחד אצל בעל לשון צחה ובהירה כמו חזקוני. ואולי המילים ""ומצותיו וחקתיו"" שייכות לד""ה הבא. (פ' נצבים תשנ""ה)"
		"<b>""...לשמֹר מצותיו וחֻקֹּתיו הכתובה בספר התורה הזה"" וגו'.</b> לא ידעתי על מה מוסב לשון נקבה ביחיד זה. וראה פירושו של רש""ר הירש המסב ""הכתובה"" על ""בקול"" ומוכיח ש""קול"" בא גם בלשון נקבה. אלא אף אם כן, קשה, שהרי אין ""הכתובה"" הולם את המושג ""קול"". וראה ב""דיוקים"" לר' פינחס וולף ז""ל המפנה למעלה (כט, ח), שגם שם בא ""הכתובה"", ועיין שם. אולם כל זה אינו משכנע. (פ' נצבים וילך תשמ""ט)"
		"וראה ר' אהרן מירסקי ב""דעת מקרא"" שלשון נקבה משמש לשון רבים. (פ' נצבים וילך תשס""ב) וכן כבר בחזקוני על אתר. הערת ר' זאב נוימן שי': וכך העיר הגרצ""י קוק על ""הכתובה"": ""כאן מובלטת אחדות כולן כאחת ביחידה של רבות, כרש""י במדבר (יז, כה)"". ועיין שיחות הגרצ""י קוק לספר במדבר (עמ' 210-209)."
	@22יא	"<b>רש""י ד""ה לא נפלאת היא ממך, לא מכוסה היא ממך וכו'.</b> ואונקלוס מתרגם ""לא מפרשא היא מנך"", ואילו למעלה (יז, ח) ""כי יפלא"" הוא מתרגם ""ארי יתכסי"". והעניין תמוה, שהרי שם רש""י מעיר: ""כל הפלאה לשון הבדלה ופרישה, שהדבר נבדל ומכוסה ממך"". כלומר אפשר לשון הפרשה ואפשר לשון כיסוי ואילו כאן מפרש בדיוק להיפך מאונקלוס, אף על פי שאין הדעת נוטה לאונקלוס המתרגם ""נפלאת"" כניגוד ל""רחקה"", וכך מסתבר. והתמוה שרש""י כאן מסתמך על אונקלוס במקומות אחרים, ואילו כאן מפרש בניגוד לו. (פ' וילך תשנ""ג) הערת ר' זאב נוימן שי': אכן בחומש ""תורת חיים"" הגירסה באונקלוס למעלה (יז, ח) היא: ""ארי יתפרש""."
	@22יב	"<b>רש""י ד""ה לא בשמים הִוא, שאילו היתה בשמים, היית צריך לעלות אחריה וללמדה. ע""כ. </b>לא ידעתי מה קשה לו לבעל ""שפתי חכמים"" (אות ד). לכאורה דברי הגמרא (עירובין נה ע""א) מובנים. (פ' נצבים וילך תשנ""ז)"
	@22יט	"<b>רש""י ד""ה העִדֹתי בכם היום את השמים ואת הארץ, ...הסתכלו בארץ שבראתי לשמש אתכם וכו'.</b> קצת קשה על רש""י (ספרי): (א) למה משתמש במשל שהיה לקוח מתחום שהיה זר להם לבני ישראל לפחות במשך ארבעים שנה, אם לא הרבה יותר מזה? (ב) איזה קל וחומר יש כאן? הרי לכאורה ההיפך הוא נכון, כלומר שמים וארץ אין להם כל עניין לשנות, שהרי שינוי שיעשו (!), לא ישפיע על מצבם, ולא כאצל בעלי זכות הבחירה החפשית. (פ' נצבים וילך תשמ""ז) הערת ר' זאב נוימן שי': ראה ""שפת אמת"" לפרשת נצבים (תרל""א ד""ה העדותי) שנדרש לשאלה (ב), זו לשונו: העדותי בכם כו', פירש רש""י ז""ל, כלום שינו שמים וארץ מידתם כו'. ולכאורה מאי ראיה מהם שאין להם בחירה. אך על כל פנים מובן כי מדרך הטבע להיות נמשך כל דבר אחר השם יתברך וציוויו. אם כן וודאי לא נגרע האדם מזה רק שניתן לו בחירה יצר טוב ויצר הרע. ואם לא יגבור הרע על הטוב ממילא מצד עצמו ימשך אחר הטוב ככל הנבראים וכו'."
@11לא	@22ב	"<b>רש""י.</b> דיבורי המתחיל לפסוק זה אינם לפי הסדר, וכבר תיקן זאת ר' אברהם ברלינר ז""ל במהדורתו, וכן הוא בחומש ""תורת חיים"". (פ' נצבים וילך תשל""ה)"
		"אבל בדפו""ר כמו בחומש שלפנינו! (פ' וילך תשמ""ט)"
		"<b>רש""י ד""ה וה' אמר אלי, זהו פירוש וכו'.</b> משהו קשה לי בפירושו זה. ולכאורה העניין הוא להגדיר טיבה של ו""ו זו. ולכאורה צריך להמתין לר' אהרן מירסקי, לכשיתפרסם סוף סוף פירושו לדברים ב""דעת מקרא"". (פ' נצבים וילך תש""ס)"
		"ואכן הוא מפרש בפשטות, שלא כרש""י, ו""ו במקום ועוד. ע""כ. כלומר, לא רק שאיני יכול, אלא גם ה' אמר אלי וכו'. (פ' נצבים וילך תשס""ב)"
	@22ג	"<b>""ה' אלהיך הוא עֹבר לפניך... יהושע הוא עֹבר לפניך"" וגו'.</b> התקשיתי למצוא הבדל בין שתי ""עבירות"" אלה ורק בתרגום יונתן בן עוזיאל מצאתי - ""עביר... וטייל"". (פ' נצבים וילך תשנ""ז)"
	@22ו	"<b>רש""י ד""ה לא ירפך, לא יתן לך רפיון להיות נעזב ממנו. ע""כ.</b> מסתבר שבסוף ד""ה חסר כאן וגו', שהרי להיות נעזב ממנו הוא פירושו של ""ולא יעזבך"" ולא של ""לא ירפך"". (פ' וילך תשמ""ו)"
		"ובאמת בדפו""ר ד""ה הוא לא ירפך ולא יעזבך. אולם עצם פירושו של רש""י ומה מכריחו שלא לומר לא ירפה אותך, עדיין לא ברור לי, על אף דברי ""שפתי חכמים"" (אות ג). (פ' נצבים וילך תשמ""ח)"
		"כלומר, לכאורה הרבה יותר פשוט לפרש כשני דברים נפרדים, וכפי שרומזת ו""ו־החיבור, כפי שביאר ר""ע ספורנו: ""לא ירפך - כי יחזיק בידיך בעת המלחמה"". (פ' וילך תשנ""ה)"
	@22ז	"<b>רש""י ד""ה כי אתה תבוא את העם הזה, ...דַבָּר אחד לדור וכו'.</b> לדברי ר' רפאל בנימין פוזן שי' ""דַּבָּר"" הוא מנהיג, השווה אונקלוס (שמות ג, א) שתרגם ""וינהג את הצאן"": ודבר ית ענא. (פ' וילך תשנ""ה) הערת הרב איתן שנדורפי שי': וכן ברש""י למסכת סנהדרין (ח ע""א ד""ה דבר אחר). הערת ר' רפאל בנימין פוזן שי': לשון הנהגה מתורגם בקביעות בפועל ""דבר"": ""וַיִּנְהַג את הצאן"" (שמות ג, א) ""וּדְבַר יָת עָנָא"", ""וַה' נִהַג רוּחַ קָדִים"" (שם י, יג) ""דַּבַּר רוּחַ קִדּוּמָא"", וכן (בראשית לא, יח): ""וַיִּנְהַג אֶת כָּל מִקְנֵהוּ"" - ""וּדְבַר יָת כָּל גֵּיתוֹהִי"" (ובמקצת נוסחים: וְדַבַּר). ואף על פי שפועל דב""ר במשמע הנהיג אינו מופיע בחלקים הארמיים שבמקרא, בהשפעת הארמית חדר דב""ר לעברית המקראית. ומכאן גם ""אֶתְנָהֲלָה לְאִטִּי"" (בראשית לג, יד) ""וַאֲנָא אֲדַבַּר בִּנְיָח"". (מתוך ספר ""פרשגן"" - ביאור חדש לתרגום אונקלוס - בכתיבה)"
		"<b>""...כי אתה תבוא"" וגו'.</b> ראה ""אור החיים"" הק' באשר להבדל בין פסוק זה ולהלן (פסוק כג) ""כי אתה תביא"". שני דגשים יש כאן: (א) ה' הוא המביא את ישראל אל ארצם. (ב) שליח ה' להביא את ישראל לארצם הלוא הוא יהושע בן נון ולא אחר זולתו - ""דַּבָּר אחד לדור"". (פ' שופטים תשנ""ה)"
	@22יב	"<b>רש""י ד""ה והטף, ...לתת שכר למביאיהם (חגיגה ג ע""א).</b> נשאלת השאלה: אם גם הנשים נצטוו לעלות ירושלימה, כלום היתה אפשרות להשאיר את הטף לבדם? אלא הכוונה ליתן למביאיהם שכר מצוּוה ועושה שגדול משכרו של מי שאינו מצווה ועושה. מפי ר' יצחק הדס שי'. (פ' נצבים וילך תש""ם)"
		"ביקשתי לשאול את בעל השמעתתא, ר' יצחק הדס שי', מהיכן שמע, אך הוא לא זכר. אמר על זכרונו - זכרונו לברכה. (פ' האזינו תשס""ו) הערת הרב איתן שנדורפי שי': בספר ""מעינה של תורה"" על אתר מובא רעיון זה בשם ""ילקוט האורים"" לרבי משה אורי קלר, איש צאנז. הערת ר' שמואל עמנואל שי': הוורט נחמד, אבל מסופקני אם זו אכן הכוונה של דברי רבי אלעזר בן עזריה, כי הרי לא כתוב 'לתת <b>יותר</b> שכר למביאיהם', אלא ""לתת שכר למביאיהם"". וגם אחרי שכרם של המביאים, עדיין שאלה גדולה היא: מדוע באמת צריכים להביא את ""בניהם אשר לא ידעו""? ואולי בגלל שאלה זו, הרש""ר הירש מציין, שלדעת המהרש""א ""בניהם אשר לא ידעו"" <b>אינם</b> ""הטף"", אלא ילדים גדולים יותר, קטנים שהגיעו לחינוך."
	@22יד	"<b>רש""י ד""ה ואצונו, ואזרזנו. ע""כ.</b> כלומר לא נאמר כאן ציווי ליהושע, אלא לחזקו ולאמצו. ועיין רמב""ן ""...שאמנה אותו נגיד ומְצַוֶּה על ישראל"" וכו', ומעין זה, אף כי בהסתמך על פסוק אחר, גם ""אור החיים"" הק', כלומר ""ואצונו"" מעין לשון הפעיל - אעשה אותו מצווה. ודומה שזוהי גם כוונת אונקלוס. והשווה דברי רש""י (ויקרא ו, א ד""ה צו את אהרן) על זירוז במקום שיש חסרון כיס של המצטווה, דהיינו כאן - של יהושע שעלול להפסיד המלוכה. אך השווה לשון ""ויצו"" להלן (פסוקים כג ו-כה). (פ' נצבים וילך תשמ""ט, למחרת שובנו מטיולנו בפראג)"
	@22טז	"<b>רש""י ד""ה נכר הארץ, גויי הארץ. ע""כ.</b> והוא כמו אונקלוס - עממי ארעא. וראה דברי ריב""א (בשם הרב רבי אליקים) המובאים בחומש ""תורת חיים"" (הערה 10), זו לשון ההערה: ""ובא ללמדנו שאין לפרש אלהי שהוא נכר, שאם כן היה לו לכתוב 'אלהים נכרים' שהרי אלהים הוא לשון רבים"", אלא שקשה לי עליה, מה הרווחתי, הרי גם ""גויי"" הוא לשון רבים, ובכל זאת מפרש רש""י את לשון היחיד ""נכר"" על־ידי הרבים - ""גויי"". וצריך עיון. (פ' נצבים וילך תש""ס)"
	@22כ	"<b>רש""י ד""ה ונאצוני, ...כל נאוץ לשון כעס. ע""כ.</b> דומה שיש להבחין בין נא""ץ כפועל עומד או יוצא. כפועל עומד הוא לשון כעס. (פ' וילך תשנ""ב)"
		"וראה להלן (לב, יט) וראב""ע שם. (פ' האזינו תשנ""ו)"
	@22כב	"<b>""ויכתב משה את השירה הזאת"" וגו'.</b> הכוונה לשירת האזינו, וכדברי רש""י למעלה (יט, ד""ה את השירה הזאת), וכך גם להלן (פסוק ל), כלומר נצטוו לכתוב את השירה עוד לפני שנאמרה, וכך גם משה רבנו ע""ה - כתבה לפני שאמרה, וזה קצת קשה. (פ' וילך תשס""ו) וראה ""העמק דבר"" על אתר. לדבריו, הכתוב מודיע זריזותו של משה על ידי כתיבת השירה מוקדם יותר, והכוונה היא שתיכף כשכלה הדיבור עם משה, בעוד השכינה באוהל מועד וה' מדבר עם יהושע, הסתלק משה רבנו והזדרז למצוות הכתיבה."
	@22כג	"<b>רש""י ד""ה ויצו את יהושע בן נון, מוסב למעלה, כלפי שכינה, כמו שמפורש וכו'.</b> לכאורה מבקש רש""י לקבוע את נושא המשפט, והוא ה' המוזכר למעלה בפסוק טז. (פ' וילך תשנ""ט)"
	@22כה	"<b>""ויצו משה את הלוים נֹשאי ארון ברית ה' לאמר. לקֹח את ספר התורה הזה"" וגו'.</b> השווה לאמור למעלה (בפסוק ט): ""ויכתֹב משה... ויתנה אל הכהנים בני לוי הנֹּשאים את ארון ברית ה'"" וגו'. וצריך עיון, למה הכהנים, וגם צריך עיון שנשיאת הארון מיוחסת כאן לכהנים, והרי הלויים נשאוהו, השווה במדבר (ג, לא). (פ' נצבים וילך תשס""ד)"
		"ואם תאמר ש""הנשאים"" מוסב על ""בני לוי הנֹשאים את ארון ברית ה'"", והכוונה אכן ליתנו דווקא לכהנים, מה חשוב להזכיר כאן את תפקיד בני לוי? (פ' נצבים וילך תשס""ד) הערת הרב איתן שנדורפי שי': שיטות שונות מוצאים אנו בשאלה על מי הוטלה מצוות נשיאת ארון הברית - על הכהנים או על הלויים? ראה אריכות דברים בזה ב""הדר העולם"" (עמ' 271). והרי סיכום השיטות: דעת הרמב""ם בספר המצוות (עשה לד) היא שהמצוה מוטלת לדורות <b>רק על הכהנים</b>, וכן דעת רבנו בחיי (למעלה ח, ד ד""ה ורגלך לא בצקה) ובעל ""תרומת הדשן"" (באורי מוהרי""א למעלה פסוק ט)."
		"דעת הרמב""ן (השגות לספר המצוות שורש שלישי) היא שהמצוה מוטלת <b>על כל שבט לוי</b>, וכן כתב בעל ""ספר החינוך"" (מצוה שעט)."
		מפרשי המקרא, ברובם, סבורים שמצוה זו הוטלה על <b>הלויים</b> לבדם.
	@22כו	"<b>""לקֹח... (לבני לוי - לא במישרין)... ושמתֶּם (ישירות, בלשון רבים)... בְּךָ (לשון יחיד)... את מריך ואת ערפך (כנ""ל)... עמכם... היתם (לשון רבים - עד סוף העניין)"".</b> המעברים תמוהים, והרי זה עסק בשביל פרופ' אהרן מירסקי שי', לכשיצא סוף סוף פירושו לספר דברים ב""דעת מקרא"". (פ' וילך תשנ""ט)"
		"ב""ה יצא, אך לצערי אין הערה לזה. (פ' וילך תשס""ב)"
		"<b>רש""י ד""ה מצד ארון ברית ה', נחלקו בו חכמי ישראל בבבא בתרא (יד ע""ב), יש מהם אומרים דף היה בולט וכו'.</b> וראה דברי רש""י למעלה (י, א ד""ה בעת ההוא) ששני ארונות היו, אחד שעשאו משה ואחד שעשאו בצלאל. הראשון יצא עמהם למלחמה, והשני - לא, חוץ מאשר בימי עלי. ולכאורה היה רש""י צריך לומר כאן, באיזה משני הארונות מדובר כאן. ועל החולקים בבבא בתרא צריך לשאול, מה עניין מחלוקתם, כלומר למה קשה לקבל ששמו ספר תורה זה בארון שעשאו משה רבנו ע""ה. ודומה שהמחלוקת שם היא באשר לפירוש ""ארון ברית ה' אלהיכם"" שבכאן. (פ' שופטים תשנ""ה) הערת הרב איתן שנדורפי שי': לעניות דעתי פשוט הוא שמדובר בארון שהיה בקדש הקדשים, שעשה בצלאל, ולא בארון שעשה משה שבו שברי לוחות."
	@22כח	"<b>רש""י ד""ה הקהילו אלי, ולא תקעו אותו היום בחצוצרות להקהיל את הקהל, לפי שנאמר, ""עשה לך"" (במדבר י, ב). ולא השליט יהושע עליהם בחייו של משה. ואף בחייו נגנזו קודם יום מותו, לקיים מה שנאמר: ""ואין שלטון ביום המות"" (קהלת ח, ח). ע""כ.</b> השווה דברי רש""י בספר במדבר (י, ב ד""ה עשה לך), והם על פי גמרא מנחות (כח ע""ב). (פ' נצבים וילך תשל""ה)"
		"נראה לי שאפשר להבין את הפסוק בקהלת בכמה דרכים: (א) אין אדם שולט ביום - בקביעת יום - מותו, כנ""ל. (ב) אין אדם עוסק בעסקי שלטון ביום מותו. (ג) לא קיים כל שלטון יום מות המלך, כאילו חלל שלטוני. רש""י מבאר שחצוצרות הכסף נועדו רק בשביל הנהגת מלכותו של משה, לכן לא ניתנו ליהושע, אלא נגנזו ביום מותו של משה להורות שכבר ביום מותו של המלך אין שלטונו ניכר. (פ' נצבים וילך תש""ס)"
	@22כט	"<b>""כי ידעתי אחרי מותי כי השחת תשחִתון"" וגו'.</b> הידיעה הוודאית מזעזעת. ואמנם, על מה נסמכת אם לא על נבואה? (פ' נצבים וילך תשנ""ז)"
@11לב	@22א	"<b>""האזינו... ותשמע"" וגו'.</b> ראה ספרי: משה אמר ""האזינו השמים ותשמע הארץ"", וישעיהו אמר (א, ב) ""שמעו שמים והאזיני ארץ"" וכו'. לכאורה קשה על דברי הספרי הרואה כאן שני פעלים בעלי משמעות שונה - מבראשית (ד, כג): ""שמען קולי... האזנה אמרתי"", כי שם קשה לומר שמשמעותם שונה. (פ' בראשית תשס""ג) הערת הרב איתן שנדורפי שי': וראה מלבי""ם על אתר שכתב: האזינו השמים - 'האזנה' יורֵה להטות האוזן להקשיב ברֹב קשב, או מצד עמקות הענין או מפאת ריחוק המקום, וכיוון ב'השמים' אל הגלגלים וכל שממעל להארץ, וגם אל גדולי ישראל שהמה משפיעים ליתר העם תורה ומוסר כהשמים המשפיעים על הארץ, ויתנצל מה שקרא תחילה אל 'השמים', שהיה לקרוא תחילה אל 'הארץ' שהוא עומד עליה, וכן למה שקרא תחילה אל גדולי ישראל, הלא הוא העניו מכל האדם, ונכון להתחיל בקטנים. לזה אמר 'ותשמע הארץ'. אף שאל הארץ וליתר העם אקרא גם כן כמִצוה, אבל הם יהיו גם כשומעים מעצמן, באשר שהארץ מקבלת השפעתה מן השמים, ואחרי שיורידו עליו גשמי נדבה וטללים ורוחות טובות, הלא תהיה כמוכרחת לתת יבולה... והכוונה השניה ב'הארץ' היא, אל יתר העם, שהם מקבלים ההנהגה מפי הגדולים שנתכנו בשם 'שמים', שאם ידריכו אותם בדרך טובה אז ישמעו מעצמם. ע""כ. ובספר ישעיה (א, ב בביאור המילות) כתב: שמעו, האזינו - בארתי הבדלם בפירוש התורה (דברים לב, א). הבחנה זו מבחין המלבי""ם גם בספר בראשית (ד, כג), וכך הוא מבאר את כוונתו של למך בפנותו אל נשיו: אתן, עדה וצלה (גם אם לא הייתן נשי), 'שמען' קולי ואל תמרו את פי, וכל שכן אחר שאתן נשי למך והאשה צריכה שתהיה נכנעת לבעלה, אם כן 'האזנה' אִמרתי (האזנה קלה משמיעה, רצונו לומר, אף האזינו כל מה שאומר), כי אם אעשה אתכן רעה מי יציל אתכן מידי. ע""כ."
		"<b>רש""י ד""ה האזינו השמים, ...יבואו העדים ויתנו שכרם - ""הגפן תתן פריה והארץ תתן את יבולה והשמים יתנו טלם"" וכו'.</b> כלומר אם יזכו ישראל ויעשו רצונו של מקום, יבואו העדים הללו - השמים והארץ - ויתנו להם שכרם על־ידי ברכות שמים וארץ: הארץ תתן גפן ושאר יבול והשמים יתנו טל. רק הסדר קצת קשה, תחילה הגפן ורק אחר כך הארץ ותבואתה. (פ' האזינו תשנ""ט)"
	@22ב	"<b>רש""י ד""ה כשעירם, ...מה הרוחות הללו מחזיקין את העשבים ומגדלין אותם וכו'.</b> מסתבר שהדרשן בספרי, ורש""י בעקבותיו, אומרים כן משום סיפא דקרא - כשם ש""רביבים"" (=טיפות מטר) הם טובים לעשב, כך טובים לו גם ""שעירם"" (=רוח סערה). השאלה היא, אם אמנם כן הדבר, והרי זו שאלה לביולוג. (פ' האזינו תשנ""ו)"
		"עתה דיברתי עם ר' יהודה פליקס שי', ולדבריו יש להניח שאמנם כן הוא שהרוח מיטיבה עם העשב. ובדפו""ר הגירסה היא: מה הרוחות הללו מחזקין את העשבים וכו', וזה מתאים ונראה יותר. (פ' האזינו תשנ""ח)"
		"<b>רש""י ד""ה דשא.</b> השווה דבריו לאלה שבבראשית (א, יא). כלומר ""דשא"" אינו שם עצם, אלא התכסות הקרקע בצמחים. (פ' האזינו תשנ""ט)"
	@22ג	"<b>רש""י ד""ה כי שם ה' אקרא, ...מכאן אמרו שעונין 'ברוך שם כבוד מלכותו' אחר ברכה שבמקדש. ע""כ.</b> יש מציינים כאן לתענית (טז ע""ב), אלא ששם אמנם ישנה ההלכה, שעל כל ברכה שאומרים במקדש צריכים השומעים ליתן להקב""ה ברכה ותהלה, אך לא דרשה מפסוקנו. והאמור במסכת יומא (לז ע""א): ""תניא רבי אומר: 'כי שם ה' אקרא הבו גודל לאלהינו', אמר להם משה לישראל: בשעה שאני מזכיר שמו של הקב""ה - אתם הבו גודל"", אף הוא רק דומה לדברי רש""י. ובספרי על אתר דורש רבי יוסי הלכות רבות מפסוקנו, אך לא דבר הקשור לבית המקדש. (פ' האזינו תשמ""ט)"
		"וקצת תמוה: מדוע אין רש""י מביא כאן את דברי רב יהודה (ברכות כא ע""א) הלומד מכאן שמברכין על דברי תורה, והרי הלכה זו קרובה הרבה יותר למציאותו של רש""י, או מן ההלכות שרבי יוסי לומד מכאן, שאף בהן יש אקטואליות לימיו ולימינו, ומביא הלכה שתהיה אקטואלית רק כאשר יבנה בית המקדש במהרה בימינו אמן. (פ' האזינו תשמ""ט) הערת ר' חזקי פוקס שי': יעויין ב""גור אריה"". לדבריו, רש""י סובר ש""כי שם ה' אקרא"" הוא דווקא שם המפורש, ועל כן הביא דווקא דרשה זו, המתייחסת לשם המפורש הנאמר בבית המקדש."
		"ובלי כל קשר לנ""ל אמרתי שהנה הגמרא (ברכות כא ע""א) לומדת מפסוקנו ""מנין לברכת התורה לפניה מן התורה? שנאמר 'כי שם ה' אקרא' וגו'"" ואילו הברכה האחרת מדאורייתא, ברכת המזון, היא דווקא אחרי צריכת המזון. ואכן דומה שאין ""אחרי"" לימוד תורה, שהרי אין לו סוף, ואילו לצריכת המזון מן הדין שיהא לה סוף. (פ' האזינו תשמ""ט)"
		"הוורט נחמד, אך עתה ראיתי את הירושלמי שבעל ""תורה תמימה"" מביא: אמר רבי שמואל בר נחמני אמר רבי יונתן, מנין לברכת התורה לאחריה מן התורה וכו', וזה מקלקל אותו, אבל לא לגמרי, כי שם (באות כט) כתב בעל ""תורה תמימה"": והנה בבבלי (ברכות יא ע""ב) מחלוקת החכמים אם הא דמברכין על התורה לפניה הוא רק קודם למקרא או גם קודם למשנה וגמרא, ומשמע דכל עיקר המחלוקת היא רק בברכה לפניה, אבל בברכה לאחריה, הכל מודים דאין מברכין רק על הקריאה בספר תורה. וצריך טעם למה לא מספקינן גם אמשנה ותלמוד בברכה זו. ונראה הסברא בזה, משום דהקריאה בספר תורה יש לה זמן מוגבל, כי גוף הקריאה היא תקנת משה שיהיו קורין בשבת במנחה ובשני ובחמישי, ובשבת בוודאי מסודר סדר הקריאה, ובמועדים גם כן מסודר לקרות פרשה מענין החג, ואם כן לכל אלו הקריאות יש שעה קבועה ושיעור קבוע ושייך לזה ברכה לאחריה, כלומר לאחר הזמן ולאחר השיעור, מה שאין כן במשנה וגמרא שאין זמן ושעה קבועה ללמודן, כי לעולם זמנם וחובתם, כמו שכתוב ""והגית בו יומם ולילה"", ולכן אף דמפסיק מלמודו לא שייך לברך, כיון דהגמר לא יכלה לעולם וכל ימי חייו משועבד להלימוד, ולא יונח כלל על הפסק זה ברכה לאחריה, כיון דאין לחיובה אחרית וקץ. ודו""ק. ע""כ. (פ' האזינו תשס""ב, מתוך דברים שאמרתי בבר־המצוה של דניאל יוסף שי')"
	@22ד	"<b>רש""י ד""ה הצור תמים פעלו, אף על פי שהוא חזק... כי אם בדין וכו'.</b> דומה שהמילים ""כי אם בדין"" מיותרות הן, שהרי לא תמיד הפורענות צריכה לבוא בשטף, ובואה אינו אפוא תמיד ""מן הדין"", שכן בואה בשטף הוא לכאורה מרכיב בעונש. וצריך עיון. (פ' האזינו תשס""א) וב""רש""י כפשוטו"" מבואר: כי אם בדין - בחשבון שקול ומדוייק. הערת ר' חזקי פוקס שי': באמת במקראות גדולות ""הכתר"" מובא שהמילים ""כי אם בדין"" אינן מרש""י אלא תוספת תלמיד."
		"<b>רש""י ד""ה צדיק וישר הוא, הכל מצדיקים עליהם את דינו... וישר הוא, וראוי להצדיקו. ע""כ.</b> ראה ""שפתי חכמים"" (אותיות ס-ע) ונכונים דבריו, וראה גם דברי רא""ם שם. אבל אונקלוס תירגם־פירש כפשוטו, כלומר כמוסב על ה' ב""ה, וכן מפרשים ראב""ע ור""ע ספורנו, ואילו רמב""ן מפרש בכיוון דברי רש""י, אף כי שונה ממנו. לדבריו, ""צדיק וישר הוא"" מוסב על המשפט, לאמור: אף על פי שכל דרכיו יתברך הם ברחמים, אין בכך חוסר שלמות, המשפט צודק וישר, ומידת הדין לא התעוותה על ידו. (פ' האזינו תשמ""ט)"
		"ועתה קשה לי על דברי רא""ם בהסבר רש""י: מה בין תואר זה ובין כל יתר התארים שהם מתארים את ה' ב""ה, והרי גם לגבי כל היתר לא יעלה על הדעת היפוכם ח""ו, ובכל זאת הכתוב משתמש בהם. (פ' האזינו תשס""ב) הערת ר' חזקי פוקס שי': עיין ב""גור אריה"". דומה שהרגיש בשאלת המחבר, ולכן בהביאו את דברי הרא""ם, השמיט מהם את המשפט ""כי לא יעלה על הדעת הפך זה""."
	@22ה	"<b>רש""י ד""ה שחת לו וגו', כתרגומו, חבילו להון לא ליה. ע""כ.</b> כלומר ישראל בחטאיהם גרמו נזק לעצמם ולא להקב""ה. (פ' האזינו תשנ""ו)"
		"ולכאורה עצם דברי תרגום אונקלוס תמוהים, שהרי הוא מתרגם ""לו"" - להון, ולתיבה ""לֵיה"" שלו אין לכאורה מקור. וראה ""שפתי חכמים"" (אות פ). (פ' האזינו תשנ""ט) הערת ר' רפאל בנימין פוזן שי': לפי אונקלוס פסוקנו ממשיך את הרעיון שבפסוק הקודם: אין להטיל על ה' אשמה בשל חטאי האדם, שכן חטאי אדם הם פרי מעשיו בלבד. וכן פירש רש""י על פי גרסתו בתרגום. אולם פירוש רש""י מיוסד על גרסת ""חַבִּילוּ לְהוֹן וְלָא לֵיהּ"" שאינה כנוסחים שלנו (לָא לֵיהּ, ולא כרש""י: וְלָא לֵיהּ). כנגד זאת לפי נוסחנו לא ברור כיצד הוא פיסוק התרגום. האם: ""חַבִּילוּ לְהוֹן לָא לֵיהּ"" (שמשמעו: במה שחטאו שחתו לעצמם ולא לקב""ה) או: ""חַבִּילוּ לְהוֹן. לָא לֵיהּ"" כמסורת תימן (השחיתו עצמם, וכתוצאה מכך הם לא שלו). סיוע לקריאה השניה יש להביא מ""שִׁחֵת"" המתורגם ""חַבִּילוּ לְהוֹן"", המעצים את חטאם."
		"מטעם זה, להבלטת אשמת האדם, מתרגם אונקלוס כאילו נכתב ""לא לו"" (לָא לֵיהּ) בניגוד לנוסח המסורה ""לו לא"". (מתוך ספר ""פרשגן"" - ביאור חדש לתרגום אונקלוס - בכתיבה)"
		"<b>רש""י ד""ה בניו מומם, מומם של בניו היה, ולא מומו. ע""כ.</b> לא ידעתי מה מוסיף רש""י בדיבור זה על האמור בקודמו. (פ' האזינו תשנ""ט) וראה ""לפשוטו של רש""י"". לדבריו, רש""י מבאר ""בניו מומם"" כעין הקבלה ל""שחת לו לא"". בדיבור הקודם ביאר רש""י את המילה ""בניו"" והסביר שמעלת ישראל בהיותם ""בניו"" של ה' היא הגורמת שהעבירות נחשבות להם מום והשחתה. כלומר ""בניו"" מקביל ומפרש ל""שחת"". ואילו בדיבור זה מפרש רש""י ""מומם"" כמקביל ל""לו לא"" - מומם ולא מומו."
		"<b>רש""י ד""ה ופתלתל, ...כפתיל הזה שגודלין אותו ומקיפין אותו סביבות הגדיל. ע""כ.</b> כלומר הפתיל הוא חוט דק שאותו כורכין מסביב לגדיל, שהוא דבר עבה יותר. (פ' האזינו תשנ""ג)"
		"והנה להלן (פסוק ט) הוא אומר: כחבל הזה שהוא עשוי בשלושה גדילים! (פ' האזינו תשנ""ג)"
		"גדל פירושו קלוע, ראה דברי אברהם אבן־שושן במילונו וראיותיו שם. (פ' האזינו תשנ""ו)"
	@22ו	"<b>רש""י ד""ה הלה' תגמלו זאת, ...וכי לפניו אתם מעציבין, שיש בידו וכו'.</b> ב""מלכה של תורה"" מובאת גירסה: מי שיש בידו, וזה ברור יותר. (פ' האזינו תשס""א)"
		"<b>""...עם נבל ולא חכם"".</b> אונקלוס מתרגם: ""עמא דקבילו אוריתא ולא חכימו"". וראה יונתן בן עוזיאל: ""עמא דהוון טפשין וקבילו אוריתא ולא חכימו"", ובתרגום ירושלמי: ""אומא טפשא ולא חכימיא"". ואונקלוס שלפנינו תמוה, מה גם שלהלן (בפסוק כא) הוא מתרגם ""נבל"" - ""טפשא"", כמו יתר התרגומים, ואילו ""וינבל"" (בפסוק טו) הוא מתרגם ""וארגיז"". ואולי כדאי לבדוק תרגומיו של שורש זה בתורה כולה. שאלתי את ר' רפאל בנימין פוזן שי' והוא הבטיח לבדוק. (פ' האזינו תשנ""ג) והרי תשובת ר' רפאל בנימין פוזן שי': מה ראה אונקלוס לתרגם נָבָל ב""קַבִּילוּ אוֹרָיְתָא""? ""מרפא לשון"" הציע שני טעמים: ראשית, הוקשה לו כפל הלשון ""עם נבל ולא חכם"". והואיל ותרגום ""נבל"" - ""טפש"" (כבפסוק כא ""בגוי נָבָל אכעיסם"" - ""בְּעַמָּא טַפְשָׁא""), לכן אילו תרגם ""עם טפש ולא חכם"" היה כאן כפל לשון; אם הוא טפש, ודאי שאינו חכם. ועוד: תרגום כצורתו היה נוטל מחריפות המקרא, שכן הפסוק היה נקרא ""הלה' תגמלו זאת, עם טפש ולא חכם?"" - אבל אם הם טפשים מה יש לטעון כנגדם? כדי לשמור על כוונת המקרא המאשים את העם בכפיות טובה - פירש אונקלוס כי אף על פי שקבלו את התורה וראויים היו להיות חכמים, בכל זאת לא חכמו! כדרך זו, המקשרת בין ""נבל"" לחוסר התבוננות בתורה דרשו גם חז""ל: ""ומי גרם להם לישראל להיות מנובלים ומטופשים? שלא הוחכמו בדברי תורה!"" (ספרי דברים שט). ואולי לכבוד ישראל נמנע מלתרגם ""טפשא"" ובחר ב""קבל"" המיוסד על דמיון הצלילי ל""נבל"". אבל לדעת רמב""ן התרגום לא שינה מן הכתוב, שכן נָבָל מלשון נְבִילָה מציין לֵאוּת ורפיון מן התורה. (מתוך ספר ""פרשגן"" - ביאור חדש לתרגום אונקלוס - בכתיבה)"
		"<b>רש""י ד""ה עם נבל, ששכחו את העשוי להם. ע""כ.</b> כלומר המחזיר רעה למי שהיטיב עמו קרוי נבל, כמבואר ברמב""ן. והשווה דברי רש""י להלן (פסוק כא ד""ה בגוי נבל אכעיסם). (פ' האזינו תשנ""ו)"
	@22ז	"<b>""זכֹר... בינו... אביך... זקניך"".</b> השינוי מלשון יחיד ללשון רבים אינו מובהר, ומעניין שרש""י מתעלם כאן מן הצד הדקדוקי ומפרש: ""אביך - אלו הנביאים"", בשעה שהיה צריך לומר: זה הנביא, בלשון יחיד. (פ' האזינו תשנ""ו)"
		"השינוי האחרון הוא פשוט, שהרי אין לאדם יותר מאב אחד, אבל זקנים - רבים. (פ' האזינו תשנ""ו) וראה ""אזנים לתורה"" על אתר שכתב: מצוה על כל אחד ואחד (""זכר"" לשון יחיד), שיזכור ""ימות עולם""; ""בינו שנות דר ודר"", אבל להבין ולהסיק מסקנות ראויות ממה שעבר על העולם - זה צריך לעשות בסוד חכמים ונבונים. ע""כ. וראה ""העמק דבר"" על אתר."
		"<b>רש""י ד""ה בינו שנות דר ודר, ...דבר אחר, לא נתתם לבבכם על שעבר, בינו שנות דר ודר, להכיר להבא שיש בידו להיטיב לכם וכו'.</b> לא ידעתי מנין לו לרש""י השלילה שהוא מייחס לרישא - לא נתתם וכו'. (פ' האזינו תשנ""ו) הערת ר' חזקי פוקס שי': לפי ""שפתי חכמים"" (אות ה), מכיוון שכתוב ברישא ""זכור ימות עולם"", נמצא שבמילים ""בינו שנות דֹר ודֹר"" יש משום כפילות, לכן פירש רש""י (בפירושו השני) שהציווי ""זכֹר ימות עולם"" הוא לכתחילה, ואם לא עשו זאת ולא זכרו מה שעשו ראשונים, שהכעיסו לפניו יתברך, מצווים הם לכל הפחות ב""בינו שנות דֹר ודֹר"" מכאן ולהבא."
		"<b>רש""י ד""ה שאל אביך, אלו הנביאים שנקראו אבות וכו'.</b> ההוכחה אינה משכנעת מאד - כיצד אפשר להוכיח מביטוי חד־פעמי של תלמיד לגבי רבו על כל הנביאים כולם? (פ' האזינו תשס""ג)"
	@22ח	"<b>רש""י ד""ה בהנחל עליון גוים, כשהנחיל הקב""ה למכעיסיו את חלק נחלתן, הציפם ושטפם. ע""כ.</b> קשה לי: אם כבר ברישא מדובר ב""מכעיסיו"", למה חילק להם נחלה? דומה שרש""י מוסיף ""למכעיסיו"" כדי ליצור סימטריה בין שלוש הצלעות הראשונות, שכן השניה היא שלילית - ""בהפרידו"", בעוד שהראשונה בלא התוספת היא חיובית. (פ' האזינו תשס""א)"
		"<b>רש""י ד""ה למספר בני ישראל, ...ולמספר שבעים נפש של בני ישראל שירדו למצרים הציב גבולות עמים, שבעים לשון. ע""כ.</b> יש שהמספר שבעים אינו בא אלא להביע הרבה, אבל כאן המספר שבעים השני צריך להיות מדויק שהרי הוא מקביל לראשון, זה של יורדי מצרים. ואם כן הדבר, צריך למצוא מקור להנחה שכבר אז היו שבעים לשון־אומות. (פ' האזינו תשמ""ג)"
		"וראה רשב""ם המבאר ""מספר"" בשתים־עשרה. (פ' האזינו תשמ""ט)"
		"אכן כאשר מונים את צאצאי נח (בראשית י, א-כט) מגיעים למספר שבעים, ועליהם נאמר שם (בפסוק לב) ""אלה משפחֹת בני נח לתולדֹתם בגויהם ומאלה נפרדו הגוים בארץ אחר המבול"". (פ' האזינו תשנ""ג)"
		"לפי רש""י הקב""ה היה יכול להחריב את העולם אחרי המאורע של מגדל בבל, אבל לא החריב אותו, למען בני ישראל. לפי רש""י מובן הביטוי ""למספר בני ישראל"" הוא, שהקב""ה אז חילק את העולם לשבעים לשונות, כמספר בני ישראל שהיו שבעים נפש כשירדו למצרים. אבל לפי רשב""ם על אתר הכנענים הם ""למספר בני ישראל"" כיון שאפשר לחלק אותם לשתים עשרה יחידות כמו שאת בני ישראל אפשר לחלק לשנים עשר שבטים. זאת אומרת שגבולות בני ישראל נקבעו בתחילת ההיסטוריה, לפני שנקבעו גבולותיהם של עמים אחרים, ולפני שבני ישראל בכלל היו קיימים. (פ' האזינו תשמ""ג) וראה דברי ר""י בכור שור על אתר."
	@22ט	"<b>רש""י ד""ה כי חלק ה' עמו, למה כל זאת, לפי שהיה חלקו כבוש ביניהם ועתיד לצאת. ומי הוא חלקו? עמו. ומי הוא עמו? וכו'.</b> כלומר למה הציל ה' את כל האומות מכיליון? לפי שהיה חלקו של הקב""ה טמון בין האומות ועתיד היה חלק זה לצאת משם, לכן הניחן ולא כילה אותן. חלק זה הוא זרע יעקב הכולל בתוכו גם את זכותם של אברהם ויצחק. (פ' האזינו תשנ""ג)"
	@22י	"<b>רש""י ד""ה ובתהו ילל ישמֹן, ...מקום יללת תנינים ובנות יענה וכו'.</b> לא ידעתי מה לתנינים במדבר, ומהי יללת התנין ובת היענה? (פ' האזינו תשמ""ז)"
		"גם אם נאמר שהכוונה לתנים, ואז יהלום לשון יללה, עדיין קשה, מה שייכת יללה אצל בת היענה. (פ' האזינו תשמ""ט)"
		"ואף יש מקום לשאול: מנין לו לרש""י על יללת התן, והרי באזור מגוריו לא היה כזה? וצריך לבדוק, אם יכול לדעת עליו ממקראות. (פ' האזינו תשנ""ט)"
		"לדברי ר' יהודה פליקס שי' (אותו שאלתי במסגרת ביקורי החולים הטלפוניים שלי) מדובר בשני מיני עופות־לילה ממשפחת הינשופיים, ולא בתנין המוכר לנו וגם לא בבת היענה, אותו עוף גדול, כפי שמוכר לנו. (פ' האזינו תשס""א) ראה הערה 70 בספר איוב (ל, כט) של ""דעת מקרא""."
		"<b>רש""י ד""ה יבוננהו, שם, בתורה ובינה. ע""כ.</b> המעיר בחומש ""תורת חיים"" (הערה 23) מעיר שזה על פי אונקלוס, אבל אונקלוס אומר רק ""פתגמי אורייתא"". ואכן תיבת ""ובינה"" תמוהה, כי תורה ובינה שתי קטגוריות הן, ולכאורה היא נתוספה. צריך לבדוק בדפו""ר. (פ' האזינו תשנ""ו)"
	@22יא	"<b>רש""י ד""ה על גוזליו ירחף, ...מארבע רוחות שנאמר ""ה' מסיני בא וזרח משעיר למו הופיע מהר פארן ואתה מרבבות קדש"" (להלן לג, ב), ""אלוה מתימן יבוא"" (חבקוק ג, ג), זו רוח רביעית. ע""כ.</b> הרי לכאורה זו רוח חמישית? (פ' האזינו תשס""ב) וראה ""באר בשדה"". לדבריו, רק לאחר ההופעה מכל רוחות העולם, אז ""אתה מרבבות קודש"" - ירד ובא אליהם ברבבות מלאכי קדשו."
		"<b>רש""י ד""ה יפרש כנפיו יקחהו, ...אבל הנשר אינו ירא אלא מן החץ... אמר, מוטב שיכנס החץ בי ולא יכנס בבני וכו'.</b> באשר למציאות, אם אמנם כך נוהג הנשר, וכדברי המכילתא יתרו, ראוי לשאול זואולוג. מכל מקום מעניין הלשון שהדרשן שם בפיו, שיש בו רגשות אבהיים, דבר שאינו שכיח אצל בעלי חיים. (פ' האזינו תשנ""ו) מששאלתי את ד""ר משה רענן שי', השיב: שאלת זיהויו של הנשר במקרא ובספרות חז""ל נחקרה רבות והעמדה הרווחת בין חלק מהחוקרים היא שקיימים בלבול והחלפה בין הנשר המקראי (vulture) ובין העיט הזהוב (eagle) כבר מתקופת המקרא. לעניות דעתי, הטענה בדבר ההחלפה במקרא איננה מבוססת, ואילו בדברי חז""ל, גם אם היתה החלפה היא לא נבעה מחוסר הכרות עם שני המינים אלא כתוצאה משתי סיבות: (א) אימוץ מטבע לשון שהייתה רווחת באותה תקופה. (ב) ציטוט פסוקים ודימויים מקראיים כפי שהם ללא התייחסות לזיהוי הספציפי של הנשר. כמקור לביסוס הטענה שהנשר במקרא הוא גם עיט הסלעים (טענה שכאמור אינני מסכים לה) יש שציטטו, בין השאר, את הפסוק: ""כנשר יעיר קנו על גוזליו ירחף יפרֹש כנפיו יקחהו ישאהו על אברתו"". כמה חוקרים סוברים שהורים בני המין עיט הזהוב נושאים את גוזליהם על כנפיהם כדי להחזירם לקן במהלך אימוני תעופה. לאור כך שהתופעה לא נצפתה בנשרים נאלצו חוקרים אלו לקבוע שהנשר בפסוק זה מתייחס לעיט הזהוב. לדעת מנחם דור (וכך גם סובר ד""ר יוסי לשם שניהל מחקר מפורט על עיט זהוב) הדבר בלתי אפשרי. גם אם נניח שארעו מקרים כאלה הרי שמדובר בתופעה יוצאת דופן וקשה להניח שהפסוק מתייחס אליה. לדעתי, הראשון שכתב על התנהגות נשיאת הגוזלים בעיט הזהוב הוא מחבר נוצרי שעסק בפרשנות המקרא וממנו התגלגל הספור הלאה לשאר המקורות המאוחרים. ע""כ."
		"ראויה לציון היא אריכות דברי רש""י בשני המקומות. (פ' האזינו תשנ""ז)"
		"ועוד: לשון היחיד ""יקחהו"" ו""ישאהו"" מוסב על ""גוזליו"" שהוא לשון רבים, וזה טעון ביאור, אך עדיין לא מצאתי. (פ' האזינו תשס""א, קדומים) וראה ראב""ע שכתב: יקחהו - יקח כל גוזל וגוזל עד שישאהו על אברתו. ור' יהודה פליקס בספרו ""טבע וארץ בתנ""ך"" (עמ' 216) כתב: יש להעיר על לשון הרבים ""גוזליו"" והסיום ביחיד, כנראה מתוך שהנשר מגַדל בקינו רק גוזל אחד. הערת ר' זאב נוימן שי': הגרצ""י קוק העיר על לשון היחיד ""יקחהו"" ו""ישאהו"": ""את קנו""."
	@22יב	"<b>רש""י ד""ה ה' בדד, ה' בדד ובטח נהגם במדבר. ע""כ. </b>לפי רש""י מוסבת המלה ""בדד"" על ישראל (ושלא כרשב""ם על אתר), וטעמי המקרא מעידים כך. אך קשה לי מנין לו לרש""י התוספת ""בטח"", ומה הכרח ראה בה? (פ' האזינו תשמ""ז) וראה רא""ם. לדבריו, רש""י מפרש שתיבת ""בדד"" מוסבת על העם שהיה בודד במדבר, וכוונת הכתוב לומר שהיו <b>בטוחים</b> בלא שום פחד, ולא הוצרכו להתחבר לאחרים שיהיו להם לצוות."
		"<b>רש""י ד""ה ואין עמו אל נכר, לא היה כח באחד מכל אלהי הגוים להראות כוחו ולהלחם עמהם וכו'. </b>קשה לי לשון ""עמהם"" ברבים, שהרי מדובר ""באחד מכל אלהי הגוים"" וכו'. ולמה לא יפרש כפשוטו - אין באמונתנו כל שיתוף, ה' אחד ושמו אחד. (פ' האזינו תשס""א)"
		"<b>שם. ...לפיכך צריך לישב הדבר לכאן ולכאן. ע""כ.</b> כלומר מאחר ששני הפירושים (לעבר ולעתיד) מכוונים כלפי ענין אחד - דברי תוכחה שעיקר עניינם, שתהא השירה שלהם לעד שסופם לבגוד בה' ולשכוח את טובותיו עמהם - לפיכך כל דבר שניתן ליישבו בשני האופנים, יש ליישב לכאן ולכאן. וראה ""שפתי חכמים"" (אות ג). (פ' האזינו תשנ""ו)"
		"<b>רש""י ד""ה ירכבהו על במותי ארץ, כל המקרא כתרגומו. ע""כ.</b> כלומר כל המקרא הזה מתפרש לענין העתיד להיות להם, וכפי שמתרגם אונקלוס, שהדברים אמורים לגבי שבח ארץ ישראל, אף על פי שעדיין לא נחלו אותה. מכל מקום יש להעיר שבפרטי פירוש התיבות לא פירש רש""י כאונקלוס, אלא כחז""ל בספרי, לכן בסוף פסוק יד כתב רש""י: ""ועוד יש לפרש שני מקראות הללו אחר תרגום של אונקלוס"" וכו'. כלומר אפשר לפרש גם את כל פרטי הנבואה המוזכרים כאן כפי שפירשם אונקלוס. (פ' האזינו תשמ""ו)"
		"<b>רש""י ד""ה וינקהו דבש מסלע, מעשה באחד שאמר לבנו בסיכני וכו'.</b> לדעת בעל ""שפתי חכמים"" (אות ו) בא המעשה לבאר, כיצד ינקו דבש מסלע, ועדיין קשה לי: במה תורם מעשה זה להבנת הפסוק? (פ' האזינו תשנ""ג) הערת ר' חזקי פוקס שי': הלומד מתקשה כיצד יתכן שדבש יזוב מסלע, ועל כן בא רש""י, במעשה הנזכר, לבאר שאין הכוונה לסלע כמשמעו, אלא לקציעות הקשות כסלע (""דבק טוב"") או לחבית עשויה חרס שהדבש עלה עליה (""באר מים חיים"")."
		"לגבי סדר דיבורי־המתחיל בפסוק: הדיבורים ""במותי ארץ"", ""שדי"" ו""חלמיש צור"" באים בסוף, מכיוון שהם ביאורי מילים בלבד, וכזה מצאנו אצל רש""י פעמים רבות. (פ' האזינו תשנ""ג)"
		"וסדר הדיבורים בחומש ""תורת חיים"" ובחומש ""המאור"" תמוה. (פ' האזינו תשנ""ו)"
	@22יד	"<b>רש""י ד""ה חמאת בקר וחלב צאן, זה היה בימי שלמה, שנאמר ""עשרה בקר בריאים, ועשרים בקר רעי, ומאה צאן"" (מלכים א' ה, ג) וכו'.</b> לא ידעתי, מה ראיה משם לפסוקנו. (פ' האזינו תשס""ב) וראה ""באר מים חיים"". לדבריו, כתוב זה המונה את צרכי סעודת שלמה בכל יום עבור באי ביתו מלמד על ריבוי הצאן והבקר שהיו להם, וממילא אנו למדים על החמאה והחלב שבאו להם."
		"<b>רש""י ד""ה חמר, יין בלשון ארמי. ע""כ.</b> ראב""ע על אתר מביא מישעיה (כז, ב) ""כרם חֶמֶר ענו לה"", כלומר אין צריך לחפש מקור בארמית, ולכאורה זה קצת קשה על רש""י. ונראה שד""ה השני חמר סותר את הראשון, כי בראשון ""חמר"" הוא שם דבר, מה שאינו כן בשני, שם הוא שֵם תואר. ואולי יין בלשון ארמי נקרא 'חֲמַר', אולם ""חָמֶר"" האמור כאן, אין זה שם כללי לכל היינות, אלא כינוי ליין משובח. (פ' האזינו תשנ""ג) הערת ר' חזקי פוקס שי': אכן כך מפורש ב""ספר הזכרון"", ועל פי זה יש לנקד בד""ה הראשון חֲמַר ובשני חָמֶר."
	@22כא	"<b>רש""י ד""ה בלא עם, באומה שאין לה שם, שנאמר ""הן ארץ כשדים זה העם לא היה"" (ישעיה כג, יג), ובעשו הוא אומר ""בזוי אתה מאד"" (עובדיה א, ב). ע""כ.</b> כלומר הכתוב מבשר כאן על חורבן הבית הראשון בידי הכשדיים (הבבלים), ועל חורבן בית שני בידי רומי, היא מלכות אדום בני עשו. (פ' האזינו תשנ""ו)"
		"<b>רש""י ד""ה בגוי נבל אכעיסם, אלו המינים, וכו'.</b> קצת קשה: למה יקראו דווקא המינים בשם ""גוי נבל""? (פ' האזינו תשנ""ו)"
		"ומכל מקום קשה שלמעלה (פסוק ו) מבאר רש""י ""נבל"" - ""ששכחו את העשוי להם"", ביאור שאין לו קשר רב עם הביאור שבכאן (מינים, כופרים). (פ' האזינו תשנ""ו)"
	@22כב	"<b>רש""י ד""ה ותיקד, בכם עד היסוד. ע""כ.</b> לכאורה גם כאן צריך להוסיף ""וגו'"", שהרי רש""י מבקש לבאר את המילים ""עד שאול תחתית"". (פ' האזינו תשס""ד)"
		"<b>רש""י ד""ה ותלהט, ירושלים המיוסדת על ההרים וכו'.</b> לכאורה צריך להוסיף ""וגו'"", שהרי פירושו של רש""י על המושא ולא על הנשוא. (פ' האזינו תשמ""ו) ואכן בדפו""ר מילות ד""ה הן: ותלהט מוסדי הרים."
	@22כג	"<b>""...חִצָּי אכלה בם"".</b> כלומר אשלים בהם ח""ו כל הרעות שישנן בעולם. ודברי רש""י בד""ה זה אינם מובנים לי: (א) מה פירוש ""לפי הפורענות""? (ב) מדוע מחפש רש""י אחרי ברכה בתוך פרשה של פורענות? (פ' האזינו תשס""א) הערת ר' חזקי פוקס שי': באשר לשאלה (ב), מקור דברי רש""י בספרי (שכא) הלומד זאת מכך שכתוב ""אכלה"" ולא ""יְכַלּוּ"". הערת ר' זאב נוימן שי': אף הרמב""ן מוצא ברכה בדברי תוכחה (ראה פירושו לויקרא כו, טז)."
	@22כה	"<b>רש""י ד""ה ומחדרים אימה.</b> רש""י מביא כאן שלושה פירושים, בשעה שלכאורה הפשט הוא - כשם שמבחוץ תשכל החרב, כך מבפנים תשכל האימה. (פ' וזאת־הברכה תשס""ד) וראה ""לפשוטו של רש""י"". לדבריו, בכל אחד מן הפירושים ישנו קושי שהביא את רש""י לפרש פירוש נוסף. לפי הפירוש הראשון: בחוץ רואה את החרב ואף אם מצליח להמלט, חדרי לבו נוקפים עליו ומטילים עליו אימה. לפי פירוש זה המילה ""תשכל"" מוסבת גם על 'אימה'. כלומר: בחוץ תשכל חרב ובחדרים תשכל אימה. הקושי בפירוש זה: שלא מצינו במקרא שהלב מכונה ""חדרים"". לכן מביא רש""י פירוש שני: שבבית תהיה אימת דבר. הקושי בשני הפירושים הראשונים הוא שלפיהם היה צריך לומר: ""בחוץ... ובחדרים"". לפיכך מביא רש""י פירוש שלישי: על מה שעשו בחוץ - תבוא עליהם חרב, ועל מה שעשו בחדרי חדרים - תבוא עליהם אימה. לפי פירוש זה תהיה המ""ם של ""מחוץ"" ושל ""ומחדרים"" מ""ם הסיבה, כמו ""חכלילי עינים מיין"" (בראשית מט, יב)."
		"<b>שם. ...והוא מת והולך בה. ע""כ.</b> הרי זה ביטוי תמוה. (פ' האזינו תשס""א) וב""לפשוטו של רש""י"" מבואר: היינו הוא מת באימה, מחמת האימה."
	@22ל	"<b>""איכה ירדֹּף אחד אלף ושנים יניסו רבבה"" וגו'.</b> כאן, בניגוד לספר ויקרא (כו, ח), אין רש""י שואל על החשבון הבלתי מכוון. ואולי זה כדי לא להבליט את כוח האחדות אצל הגוים האויבים. על כל פנים, את הלימוד החיובי שלמדנו בספר ויקרא ""אינו דומה מועטין העושים את התורה למרובין העושין את התורה"" נקח אל לבנו ונעתיק אמירה זו גם לעניין אחדות במשפחה שבה נתברכנו ב""ה ואני תפילה שהיא תתמיד עד סוף הדורות. (פ' האזינו תשס""ב, בר־מצוה של דניאל יוסף שי') וראה מש""כ בספר ויקרא שם."
		"<b>רש""י ד""ה אם לא כי צורם מכרם, וה' הסגירם, מכרם ומסרם בידינו וכו'.</b> מילת ""בידינו"" קשה לי, שהרי בדיבור הקודם הדגיש רש""י ""ממנו"", כלומר מן האויב, ""אלף מישראל"". ולכאורה צריך לומר שמ""פן יאמרו"" (פסוק כז) הוא דיבורו של האויב, וכפי שרש""י מדגיש בפסוק כח בד""ה עצמו, ""כי <b>אותו</b> גוי"" וכו', ותיבת ""ממנו"" שבכאן הוא לשון מדבר רבים, כלומר איך ירדוף אחד מאתנו וכו'. (פ' האזינו תשמ""ח)"
		"אבל ראה רש""י להלן (מג סוף ד""ה וכפר אדמתו עמו). (פ' וזאת־הברכה תשמ""ח)"
		"אין כל קושי. גם ""בידינו"" וגם ""ממנו"" הוא לשון מדברים, ופשוט. (פ' האזינו תשמ""ט)"
	@22לב	"<b>רש""י ד""ה אשכלת מררת, משקה מר ראוי להם וכו'.</b> לא ידעתי למה רש""י מדבר במשקה ולא בפרי מר. ומה גם שבדיבור הקודם מפרש רש""י ""ענבי רוש"" - עשב מר. כי אילו היה מפרש ענבים מרים (שמהם מכינים משקה מר), הייתי מבין גם ""אשכלֹת מררות"" כנועדים לעשיית משקה, אך אחרי הדיבור הקודם זה קשה. (פ' האזינו תשס""א) וראה ""לפשוטו של רש""י"". לדבריו, ""רוש"" הוא עשב מר, וכוונת הכתוב לומר שענביהם ענבים מרורים כמו רוש (ראה למעלה כט, יז - ""שרש פֹּרה ראש ולענה""). כלומר, מעשיהם מרים ורעים. החלק השני ""אשכלֹת מררת למו"" מדבר בתוצאה, בעונש. כלומר, הואיל והגפנים נשתלו בסדום, הרי בהכרח שהמשקה המופק מן הענבים הוא משקה מר. לפי המעשים - הפורענות."
	@22לד	"<b>רש""י ד""ה הלא הוא, פרי גפנם ותבואת שדמותם, כמוס עמדי. ע""כ.</b> אין זה שפירושו זה שונה מפירושו בדיבור הקודם, שם פירש כתרגום אונקלוס ש""כמוס"" מוסב על מעשיהם, אלא שמעשיהם מסומלים ב""גפנם"". (פ' האזינו תשמ""ח)"
		"אבל דברי רש""י תמוהים בכך שמסב לשון ""הוא"" על ""פרי גפנם ותבואת שדמותם"", והרי אלה שניים, והאריתמטיקה של בעל ""שפתי חכמים"" לא תשנה זאת (אות ד). יתרה מזו, לכאורה צריך להסב ""הוא"" על כל האמור בפסוקים לב-לג, ולפחות על כל פסוק לב, ומה שייך אפוא ""הוא"" בלשון יחיד? ועוד קשה לי המ""ם של ""ומשדמֹת עמֹרה"", שהרי לא נאמר, מה עמו, כפי שנעשה ברישא. (פ' האזינו תשמ""ט) לגבי המ""ם של ""ומשדמֹת עמֹרה"" ראה ""דעת מקרא"" שכתב: הוא לשון קצר, ושיעורו: ומשדמות עמורה שדמותם."
	@22לה	"<b>רש""י ד""ה לי נקם ושלם, ...פורענות נקם, וישלם להם כמעשיהם, הנקם ישלם להם גמולם. ע""כ.</b> פירוש זה קשה, כי מנין היו""ד של ""וישלם""? (פ' האזינו תשמ""ט) וראה ""ספר הזכרון"". לדבריו, לפי פירוש זה הו""ו של ""ושלם"" היא ו""ו־ההיפוך (מעבר לעתיד), ""ושלם"" כמו ישלם."
		"<b>רש""י ד""ה לעת תמוט רגלם, כשתתום זכות אבותם וכו'.</b> בתחילת השבוע כתבתי למחותני ר' מאיר ברכפלד שי' שעניין זכות אבות, שאנחנו כה מתמידים להסתמך עליו, נראה לי תמוה. כלום זהו הון שאין לו סוף? כשהגעתי לדברי רש""י אלו ראיתי שאין זה נכון לומר שזכות אבות היא בלתי מוגבלת. מכל מקום דומה שזכות זו יש בה גם תביעה אלינו לומר לעצמנו - מתי יגיעו מעשי למעשי אבותי. (פ' האזינו תשמ""ט) במסכת שבת (נה ע""א) נחלקו תנאים: שמואל אומר, תמה 'זכות אבות', ורבי יוחנן אומר, תחון 'זכות אבות'. בתוספות שם (ד""ה ושמואל) נחלקו ר""ת ור""י איך אנו מזכירים 'זכות אבות' בתפילתנו לאחר שתמה. ר""ת מבאר, שלדעת שמואל 'זכות אבות' תמה אבל 'ברית אבות' לא תמה, שהרי נאמר ""וזכרתי את בריתי יעקוב"" (ויקרא כו, מב) אף אחרי שיגלו ישראל, ואנו לא מזכירים 'זכות אבות' אלא 'ברית אבות'. אולם ר""י מבאר שלרשעים תמה 'זכות אבות', ולצדיקים לא תמה, ואין מחלוקת בין שמואל לרבי יוחנן, אלא שמואל דיבר על הרשעים ורבי יוחנן על הצדיקים. ובעל ""אור זרוע"" (ח""א סימן קו) כתב, שלא תמה 'זכות אבות' אלא לענין שאינה עומדת מצד עצמה, אך כשמתפללים שתעמוד לנו 'זכות אבות', לענין זה 'זכות אבות' עומדת לעולם. הערת ר' זאב נוימן שי': עיין שיחות הרצי""ה לספר בראשית (עמ' 274)."
	@22לו	"<b>רש""י ד""ה כי יראה כי אזלת יד, כשיראה כי יד האויב הולכת וחוזקת מאוד עליהם וכו'</b>. לפי רש""י מדובר בידו של האויב, ומובן הביטוי ""אזלת יד"" הוא ש""יד האויב הולכת וחוזקת מאוד"". תמיהני מניין לרש""י דווקא כך. מובן לי יותר הסברו של רשב""ם שהבין בצורה הפוכה. לדבריו, כאשר הקב""ה יראה את חוסר הכוח (אזלת יד) של ישראל, אזי יפעל הקב""ה למענם וייקום את נקמתם מהגוים. וכך גם אצל ראב""ע. (פ' האזינו תשמ""ט)"
	@22לט	"<b>רש""י ד""ה עמדי, דוגמתי וכמוני. ע""כ.</b> לכאורה זה סותר את פירושו בד""ה הקודם. (פ' האזינו תשמ""ח) הערת ר' חזקי פוקס שי': נראה שבד""ה הראשון רש""י מפרש את הענין: אין אלהים שעומד כנגדי למחות, אלא אני אמית ואחיה וכו', ובד""ה השני אומר רש""י ש'עמדי' אין פירושו 'איתי' (שאז ניתן להבין חלילה שאין אלהים איתי, אבל יש אלהים במקום אחר), אלא פירושו 'כמוני' - אין שום כח כמוני שיכול לעמוד כנגדי ולמחות על מעשי, אלא אני לבדי ממית ומחיה וכו'."
	@22מא	"<b>רש""י ד""ה אם שנותי ברק חרבי, אם אשנן את להב חרבי למען היות לה ברק וכו'. ד""ה אשיב נקם, ...מדת בשר ודם זורק חץ ואינו יכול להשיבו; והקב""ה זורק חציו ויש בידו להשיבם, כאילו אוחזן בידו; שהרי ברק הוא חצו, שנאמר כאן ""ברק חרבי, ותאחז במשפט ידי"" וכו'.</b> שני פירושים יש כאן: (א) כאשר אכין את חרבי להנקם מהם, אחדד ואלטש (""שנותי"" - לשון שינון) אותה עד שתבריק. (ב) אף על פי שהברק הוא חיצו של הקב""ה וכבר יצא מעמו, עדיין יש בידו לעצרו. (פ' וזאת־הברכה תשמ""ח)"
		"תיבת ""אם"", יש שאינה לשון תנאי, אלא לשון כאשר, וכך פירושה לפי הסברו הראשון של רש""י, וכמו שפירש בספר שמות (כ, כב) על פי המכילתא דרבי ישמעאל. אולם שם אומר רבי ישמעאל: חוץ משלושה שאותם הוא מונה. כלומר יש רק שלושה מקומות בהם באה מילת ""אם"" במשמעות כאשר, ואין זה בכלל. וצריך לבדוק, שמא דבריו מוסבים דווקא על מצוות ולא על כגון דא. (פ' האזינו תש""ן)"
		"<b>רש""י ד""ה ותאחז במשפט ידי, להניח מדת רחמים באויבי שהרעו לכם: ""אשר אני קצפתי מעט והמה עזרו לרעה"" וכו'.</b> דומה שאכן זוהי אשמתם הגדולה של שונאי ה'־ישראל שמוסיפים רעה מעל ומעבר למה שמגיע. (פ' האזינו תשמ""ט) הערת ר' זאב נוימן שי': עיין שמונה פרקים לרמב""ם (פרק ח)."
	@22מג	"<b>רש""י ד""ה וכפר אדמתו עמו, ויפייס אדמתו ועמו... וכפר אדמתו, ומה היא אדמתו? ד""ה עמו, כשעמו מתנחמים, ארצו מתנחמת. וכן הוא אומר וכו'.</b> דברי רש""י קשים. בעוד שברישא הוא מפרש כאונקלוס (בלא לומר זאת) ומוסיף ו""ו לפני ""עמו"", כלומר הוא רואה כאן שני מושאי כפרה, הרי בהמשך (ובלא לומר שזהו פירוש אחר) הוא מדבר במושא אחד - עם, המתגלם באדמתו, ומיד הופך את האדמה־הארץ לעיקר - ""כשעמו מתנחמים, ארצו מתנחמת"". (פ' האזינו תש""ן) הערת ר' זאב נוימן שי': עיין שיחות הרצי""ה לספר דברים (עמ' 528)."
		"על כל פנים יש כאן רמז וסעד למשולש - תורה, עם וארץ - שהורגלנו אליו מקדמת ימי נעורינו. (פ' האזינו תשנ""ו)"
	@22מד	"<b>רש""י ד""ה הוא והושע בן נון, שבת של דיוזגי היתה וכו'. </b>על פי סוטה (יג ע""ב). כלומר בשבת זו, שהיתה היום האחרון בחיי משה, שניהם היו מדברים אל העם. השבת התחלקה בין שני המנהיגים, תחילת היום של משה וסופו של יהושע. המילה ""דיוזגי"" מורכבת מלשון יווני (דיו) ומלשון הקודש (זוגי). ומשמעותה שני אנשים המתחברים יחדיו. ולכאורה פשוטו של מקרא הוא שמילים אלה מוסבות על רישא דקרא - ""ויבא משה"", וגם הושע בן־נון. (פ' האזינו תשס""ד)"
	@22מו	"<b>רש""י ד""ה שימו לבבכם, צריך אדם שיהיו עיניו ולבו ואזניו מכוונים לדברי תורה... והרי דברים קל וחומר: ומה תבנית הבית שהוא נראה לעינים ונמדד בקנה, צריך אדם שיהיו עיניו ואזניו ולבו מכוונין להבין, דברי תורה וכו'.</b> קשה לי: איך אפשר להשוות דברים שונים כל כך ולהסיק מאחד על חברו? וצריך עיון. (פ' האזינו תשמ""ט)"
	@22מז	"<b>רש""י ד""ה כי לא דבר רק הוא מכם, לא לחינם אתם יגעים בה וכו'. </b>תיבת ""בה"" שברש""י מוסבת על ""דברי ה<b>תורה</b>"", והכינוי ""הוא"" שבפסוק מוסב על ה""דבר"" - הפסוק או המשפט בתורה. וב""תורה תמימה"" על אתר (אות צו) מבואר: נראה דמכוין למה שכתוב בחולין (ס ע""ב) ""הרבה מקראות בתורה שראויין לשרוף [כלומר שנראים לכאורה שאינם דרושים כלל] והן הן גופי תורה""... וכן אמרו בסנהדרין (צט ע""ב), דאפילו הפסוק ""וילך ראובן בימי קציר חטים"", וכן ""ותמנע היתה פלגש"", גם כן ענינים דרושים הם... ואמנם פשוט הדבר דלהבין עניינם צריך לידע מה לדרוש עליהם, וכמו שכתוב שם בגמרא דיש בהם דרש הכרחי, ועל זה אמר כאן שאין דבר ריקם בתורה, אלא כל דבר צריך לדרוש ולמצוא טעמו, ולא עוד אלא אם דרשוהו ומצאו טעמו יש בו מתן שכר בעולם הזה וקרן קיימת לעולם הבא. ע""כ. (פ' האזינו תשנ""ט)"
	@22מח	"<b>רש""י ד""ה וידבר ה' אל משה בעצם היום הזה, בשלושה מקומות נאמר ""בעצם היום הזה"" - נאמר בנח (בראשית ז, יג)... במצרים נאמר (שמות יב, נא)... אף כאן במיתתו של משה נאמר 'בעצם היום הזה' וכו'.</b> כוונת הכתוב היא להדגיש שהדבר היה בגלוי ובפרסום. הגורם לדרשת הספרי (מקורו של רש""י), הוא כמובן דמיון שלוש הלשונות ""בעצם היום הזה"", ועל כן כבר שואל בעל ""תורה תמימה"" (יז, כו אות נג) בדין, למה אין דרשה כזו או מעין זו בבראשית, והוא משיב שם בפילפול נאה. והנה קשה לי שיש עוד לשונות כאלה (ויקרא כג, כא, כח, כט ו-ל), ושם גם בעל ""תורה תמימה"" אינו מעיר מאומה. (פ' האזינו תשמ""ט) וראה ""ספר הזכרון"", שבשלושה מקומות נאמר כן לכוונה אחת - לומר שהיה הדבר בצהרי היום לעיני כל העם, כדי לבטל מחשבותיהם שיהיה בידם לעכב, אמנם הרבה פעמים נכתב לשון זה במקרא."
		"ולגופה של הדרשה שבכאן שאלתי בליל־שבת את שכני בבית הכנסת רמב""ן, ר' בנציון קריגר שי', מה אופציה היתה להם לבני ישראל כאן, והרי אין זה דומה כלל לא למעשה נח ולא למעשה יציאת מצרים. את נח היו יכולים לעכב מלהכנס לתיבה או לבקע אותה. המצרים יכלו למנוע את יציאתם של ישראל ממצרים, אבל כאן, מה אפשרות היתה בידם למנוע את משה מלמות?! הגאון ר' אביגדר נבנצל שליט""א ביקש לשמוע את שאלתי והשיב מניה וביה, כדרכו בקודש, שתי תשובות: הבריסקאים אומרים שפשוט לא היו נותנים למשה לעלות, ואילו אנשי המוסר אומרים שהיו מונעים את מותו על־ידי תפילה. ע""כ. אחר כך ראיתי ש""נחלת יעקב"" הסביר כבריסקאים ו""באר בשדה"" הסביר כבעלי המוסר. (פ' האזינו תשנ""ב)"
		"ומכל מקום לא ידעתי, למה רש""י משנה לשון הספרי. ועוד: לכאורה מקומן של המילים ""בעצם היום הזה"" לא כאן, במקום האמירה, אלא אחרי־כן, במקום הביצוע. (פ' האזינו תשנ""ג) הערת הרב איתן שנדורפי שי': ""בעצם היום הזה"" שבויקרא כג מתיחס כציווי לעתיד, ועיין שם ברמב""ן בפסוק כח, בעוד שהדרשה שהביא רש""י מתיחסת לדברים שכבר אירעו בעבר, לכן דווקא כאן מתעורר רש""י לשאלה מדוע הודגש כך."
	@22נ	"<b>""...והאסף אל עמיך"" וגו'.</b> לשון רבים זה אינו מובן לי, אך כך גם בספר במדבר (כז, יג; לא, ב), וקודם לכן בספר בראשית (כה, ח; לה, כט; מט, לג), אצל אבות האומה. (פ' האזינו תשס""ד) וראה מש""כ בספר במדבר (כז, יג) ובספר בראשית (כה, ח)."
		"<b>רש""י ד""ה כאשר מת אהרן אחיך, באותה מיתה שראית וחמדת אותה וכו'.</b> הדמיון קשה לי: רש""י מפרט את תיאור מיתת אהרן, אבל במיתת משה לא היו כל האפיונים הללו, שהרי מת לבדו ובוודאי לא ראה מי מבניו יתפוש מקומו. (והמילים ""והלך לו"" אינן מובנות לי). הדבר היחיד שיכול היה להיות משותף, מיתת נשיקה, אין רש""י מזכירו. וצריך עיון. (פ' האזינו תשנ""ט)"
		"וראה ב""מלכה של תורה"" דברי בעל ""אור החמה"" שהמשותף לשתי המיתות היה בכך שכשם שאהרן ראה את בנו אלעזר תופש את מקומו, כך ראה משה רבנו ע""ה את תלמידו יהושע תופש את מקומו שלו, ותלמידים הרי הם כבנים. (פ' האזינו תשס""א)"
		ברית מילה של עמיחי שי' בן מתניה ומיכל שי'
		"שלושה ""מגידים"" יש ושלושתם רמוזים במקרא:"
		"<b>הראשון:</b> ""מַגִּיד דְּבָרָיו לְיַעֲקֹב חֻקָּיו וּמִשְׁפָּטָיו לְיִשְׂרָאֵל"" (תהלים קמז, יט) - זהו ה""מגיד"" הדורש בדברי תורה וחכמה."
		"<b>השני:</b> ""מַגִּיד מֵרֵאשִׁית אַחֲרִית"" (ישעיה מו, י) - הוא ה""מגיד"" המספר לקהל סיפור - מעשים שהיו מראשית ועד אחרית."
		"<b>והשלישי:</b> ""וְאֵין מַגִּיד לִי"" (בראשית מא, כד) - זהו הדורש ואינו אומר כלום!"
		"(הערת הרב איתן שנדורפי שי': מן הראוי לתת את הדעת על כך ששני הפסוקים הראשונים מיוחסים לקב""ה. הקב""ה מגיד חוקים ומשפטים, והוא קורא הדורות מראש - ""מגיד מראשית אחרית"". אבל הפסוק האחרון מתייחס לאי תגובתם של החרטומים...)."
		"באין פרשת שבוע מענייני דיומא, מן הקרוב ביותר הוא המאורע שאנו עוסקים בו עכשיו - סעודת המילה. מילה היא מן המצוות החביבות על הקב""ה ועל ישראל."
		"על חביבותה של מצוות מילה לפני הקב""ה יעידו דברי חז""ל ב""מדרש ילמדנו"" (מובא ב""מעשה רוקח"" הלכות מילה אות רה): ""בוא וראה כמה חביבה מצוות מילה לפני הקב""ה, שחביבה יותר משבת, שהשבת והמילה היו מריבות ביניהם. השבת אומר: במי שבת הקב""ה במעשה בראשית, אלא בי. והמילה אומרת: בשבילי ברא הקב""ה את עולמו, שנאמר 'אם לא בריתי יומם ולילה חוקות שמים וארץ לא שמתי' - בריתי יומם ולילה, זהו המילה שהיא בחיקו של אדם יומם ולילה. והשבת אומרת: אפילו אור גיהנום שובת בשבת, ואין אנו יודעים איזה מהם גדולה! כיון שהגיעה מילה בשבת דוחין את השבת מפני המילה, אנו יודעים שהמילה חשובה משבת""."
		"על חביבותה של מצוות מילה בקרב ישראל מעיד רשב""ג במסכת שבת (קל ע""א), וכה דבריו: ""תניא, רשב""ג אומר: כל מצוה שקיבלו עליהם בשמחה, כגון מילה, דכתיב 'שש אנכי על אמרתך כמוצא שלל רב' (תהלים קיט, קסב) - עדיין עושין אותה בשמחה"". ואומר שם רש""י (ד""ה אמרתך) כהסבר לציטוט הפסוק מתהלים: ""אמירה יחידה שקדמה לשאר אמירות, והיא מילה שישראל עושין וששים עליה, דכל שאר מצוות אינן מוכיחות כל שעה, כגון תפילין ומזוזה וציצית דאינן כשהוא בשדה... וערום בבית המרחץ, אבל זו מעיד עליהם לעולם..."". ובד""ה בשמחה כתב: ""שעושין משתה"". ובתוספות שם (ד""ה שש) מובא מדרש: ""ויעש אברהם משתה גדול ביום הגמל את יצחק, ביום ה""ג מל את יצחק, דהיינו ביום השמיני דמילה, כמנין ה""ג"". ואכן פוסק מרן ב""שולחן ערוך"" (יורה דעה רסה, יב): ""נוהגים לעשות סעודה ביום המילה"". אלא שמחלוקת אחרונים היא, אם סעודה זו היא מצוה דאורייתא או דרבנן, ועל כל פנים נחשבת לסעודת מצוה, ולפיכך מצד הדין לא צריך לדבר בה דברי תורה. בין אלה שמחייבים בסעודה מדאורייתא, יש מי שטוען שהחיוב מצד קרבן תודה, ובלי להיכנס למחלוקת - להודות חייבים כולנו. ואם השמחה מתבטאת בסעודה, כדברי רש""י, הרי התודה היא בלב ומצוה רבה לאומרה."
		"נברך את ההורים, שיזכו לגדל את עמיחי שי' לתורה, לחופה ולמעשים טובים, כפי שברך הציבור הגדול שהיה בברית. (חול המועד סוכות תשס""ז)"
@11לג	@22ב	"<b>רש""י ד""ה וזרח משעיר למו, שפתח לבני עשו שיקבלו את התורה... הופיע מהר פארן, שהלך שם ופתח לבני ישמעאל שיקבלוה, ולא רצו. ע""כ.</b> והנה רש""י משנה כאן מדברי מקורו שהוא הספרי, כי שם מדובר במפורש שלא על בני עשו וישמעאל בלבד נגלה הקב""ה ""אלא על כל האומות"", ובהמשך ""...לא היתה אומה באומות שלא הלך ודבר ודפק על פתחה, אם ירצו ויקבלו את התורה"" וכו'. וראיית הספרי היא מתהלים (קלח, ד) ""יודוך ה' כל מלכי ארץ, כי שמעו אמרי פיך"". וצריך עיון. ועוד: השאלה מה היו תולדות ישראל ותולדות האנושות, אילו אמנם קיבלה אומה אחרת תורת ה' זו, נראית ספקולציה ריקה. האם באמת ובתמים האפשרות היתה קיימת, האם חופש הבחירה של האומות בדבר היה מלא? (פ' וזאת־הברכה תש""ן) על שאלה זו משיב המהר""ל ב""חידושי אגדות"" על מסכת עבודה זרה (ב ע""ב), זו לשונו: ""כי התורה היא מצד ה' יתברך, לכך היא שייכת לכל, כי התורה היא החכמה העליונה ושייכת לכל האומות, רק מצד המקבל שייכת לישראל דווקא, אבל מצד התורה עצמה - אין גבול אליה, והיא מונחת לפני הכל... אם יש כאן מקבל"". ובספרו ""גבורות ה'"" (פרק עב) כתב: ""הבעל חי ממאן לקבל השכל מצד שאין הכנה לו לזה, ולא נמצא הכנה באומות לתורה, כי אם בישראל שיש להם הכנה"". וראה דבריו בספר ""תפארת ישראל"" (פרק א ד""ה בפרק קמא דעבודה זרה)."
		"ומעין לשון הספרי גם לשון תנחומא (וזאת־הברכה ד) - ""...שהחזיר הקב""ה את התורה על כל האומות ולא קיבלוה"" וכו'. ועדיין קשה: למה רש""י כאילו מצמצם את זכות עם ישראל שקיבלו דבר שרק שני עמים סירבו לקבלו, ולא דבר שכל אומות העולם סירבו לקבל. ואמר לי נחמיה שי' ששני אלה - עשו וישמעאל - היו בכוח הקרובים לקבל התורה יותר מיתר האומות, שהרי בני אברהם אבינו ע""ה הם, וכאילו אומר, ואפילו הם לא קיבלוה, קל וחומר האחרות. (למחרת יום הכפורים תש""ס) וכן ב""גור אריה""."
		"<b>""...מימינו"" וגו'. </b>תרגום אונקלוס:<b> </b>כתב ימיניה. תרגום זה של אונקלוס תמוה, שהרי מאפיין אותו דווקא ההימנעות מכל ביטוי אנושי כלפי שמיא. והדבר צריך עיון. (י""ד בתשרי תשנ""ג) הערת ר' רפאל בנימין פוזן שי': ביחס לתרגומי לשונות ההגשמה יצא הרמב""ן בפולמוס גדול כנגד הרמב""ם. לדעת הרמב""ם בתרגום אונקלוס פועל עקרון אחד בלבד: הרחקת ההגשמה. אולם רמב""ן סבור שגישת הרמב""ם דחוקה; אונקלוס התחשב גם בתורת הסוד ולכן לא נמנע לפעמים מתרגום מילולי ללשונות הגשמה. כדוגמה לביאור דחוק של הרמב""ם, הצביע רמב""ן על תרגום אונקלוס לפסוק ""כְּתֻבִים באצבע אלהים"" (שמות לא, יח) ""כְּתִיבִין בְּאַצְבְּעָא דַּה'"", שנתבאר ברמב""ם (מורה נבוכים א, סו) כלשון מושאל: כוונת אונקלוס אינה ל""אצבע"" כפשוטה אלא לכלי שבאמצעותו נכתבו הלוחות. אולם רמב""ן (בראשית מו, א) שלל פירוש זה ובין היתר הסתמך גם על תרגום פסוקנו באמרו: ""ומה שתירץ בו הרב כי ישים אונקלוס האצבע כלי נברא אשר פִּתֵּחַ הלוחות בחפץ הבורא, איננו אמת. כי הנה 'מימינו אש דת למו' - 'כְּתַב יַמִּינֵיהּ', ולא פחד מן הימין הכותבת שתורה על גשמות. וכן מן האצבע. ועוד תרגם (שמות טו, יב 'נטית ימינך') 'אֲרֵימְתְּ יַמִּינָךְ', ואמר (שם פסוק ו 'ימינך ה' תרעץ אויב') 'יַמִּינָךְ ה' תְּבַרַת סַנְאָה'"". כלומר, כשם שאין תרגום אונקלוס נמנע מלתרגם יָמִין בתרגום מילולי, אף על פי שהכוונה ליד ימין שהיא אבר גוף - כך גם ""אַצְבְּעָא דַּה'"", מורה על אצבע כפשוטה. ועיין עוד בנספח ""תרגומי ההגשמה"" (פרשגן לבראשית, עמ' 926-924). (מתוך ספר ""פרשגן"" - ביאור חדש לתרגום אונקלוס - בכתיבה)"
	@22ג	"<b>רש""י ד""ה אף חבב עמים, ...שהרי בנימין לבדו היה עתיד להולד, כשאמר הקב""ה ליעקב ""גוי וקהל גוים יהיה ממך"" (בראשית לה, יא). ע""כ.</b> כך אומר רש""י גם שם בפרשת וישלח: ""גוי - בנימין"". ""גוים - מנשה ואפרים"". כלומר בנימין לבדו מכונה ""גוי"", ואפרים ומנשה מכונים ""קהל גוים"". (פ' וזאת־הברכה תשס""ד)"
	@22ה	"<b>רש""י ד""ה בהתאסף, בכל התאסף ראשי חשבון אסיפתם. ע""כ.</b> לכאורה צריך לקרוא בד""ה אחד, בלא הפסקות וד""ה נוספים, עד ""דבר אחר"", כמו בחומש רש""ר הירש. (ערב יום הכפורים תש""ס)"
		"<b>רש""י ד""ה ראשי, כמו ""כי תשא את ראש"" (שמות ל, יב), ראויין אלו שאברכם. ע""כ.</b> כלומר פסוקנו הוא המשך לשבחים ששיבח משה את עם ישראל מתחילת הפרשה, להודיע שהם ראויים לברכה. מכאן ואילך הברכה. (פ' וזאת־הברכה תשס""ד)"
	@22ו	"<b>רש""י ד""ה ואל ימות, לעולם הבא, שלא יזכר לו מעשה בלהה. ע""כ.</b> אתמהה, כלום אין זו תפילה על לשעבר? והרי המעשה היה לפני שנים רבות. (פ' וזאת־הברכה תשנ""ז) וראה ""משכיל לדוד"". לדבריו, כוונת הברכה היא, שלא יהיה נזכר לראובן מעשה בלהה האמור בתורה (בראשית לה, כב) ""וילך ראובן וישכב את בלהה פילגש אביו"", לא בעולם הזה ולא בעולם הבא. ברכו שינצל מן העלבון בעולם הזה, וזהו מה שגילו בתורה שבעל פה (שבת נה ע""ב) ""כל האומר ראובן חטא אינו אלא טועה"", שלא חטא ראובן בעוון חמור זה, אלא לפי שבלבל משכב אביו שהיה נתון באהל בלהה, העלה עליו הכתוב כאילו שכב עמה. וגם שלא יהיה נשמר לו שום עוון ממעשהו לעולם הבא."
		"ועתה שמתי לב לתרגום אונקלוס, וגם הוא תמוה - ""ומותא תנינא לא ימות"". (פ' וזאת־הברכה תשס""ד) הערת ר' רפאל בנימין פוזן שי': מחמת הכפל ""יחי ראובן ואל יָמֹת"" תרגם אונקלוס את הפסוק כשני עניינים: ""יחי ראובן"" מדבר על חיי נצח בעולם הזה וזהו ""יֵיחֵי רְאוּבֵן בְּחַיֵי עָלְמָא"", לעומת ""ואל יָמֹת"" הרומז לעתיד. עם זאת המשפט ""וּמוֹתָא תִנְיָנָא לָא יְמוּת"" (ומוות שני לא ימות) אינו ברור: האם כוונתו לחיי העולם הבא כדרשת ספרי וכן ברש""י, או לתחיית המתים כתרגום ירושלמי? שתי האפשרויות הוזכרו בבבלי (סנהדרין צב ע""א): ""אמר רבא: מניין לתחיית המתים מן התורה? שנאמר 'יחי ראובן ואל ימֹת'. 'יחי ראובן' - בעולם הזה. 'ואל ימֹת' - לעולם הבא"". ואילו רבנו בחיי מפרש את כוונת התרגום כרמז לגלגול נשמות. (מתוך ספר ""פרשגן"" - ביאור חדש לתרגום אונקלוס - בכתיבה)"
		"<b>רש""י ד""ה ויהי מתיו מספר, נמנין במנין שאר אחיו, דוגמא היא זו וכו'.</b> כלומר לא יגרום מעשה בלהה להוציא את שבט ראובן ממנין שנים עשר שבטי ישראל. מסתבר שיש להבין התיבה ""דוגמא"" ב""כמו"", כלומר כמו שנאמר בבראשית (לה, כב), ""ויהיו בני יעקב שנים עשר"", דהיינו ראובן בתוכם. (פ' וזאת־הברכה תש""ן)"
	@22ז	"<b>רש""י ד""ה ועזר מצריו תהיה, על יהושפט התפלל וכו'. </b>קשה לי: למה לא לראות מילים אלה כברכה כוללת, ולא לצמצמה למקרה בודד? (פ' וזאת־הברכה תשנ""ז) לפי ""ספרי דבי רב"" של רבי דוד פארדו, הברכה הכוללת נמצאת כבר ברישא של הפסוק ""שמע ה' קול יהודה"", לכן דרשו חז""ל את ""ועזר מצריו תהיה"" על מלחמה פרטית שהוצרכה לתפילה מיוחדת, כיוון שהחרב היתה כבר מונחת על צווארו של יהושפט מלך יהודה."
		"<b>שם. ...[ומפני מה לא ייחד לו (משה לשמעון) ברכה בפני עצמו? שהיה בלבו עליו על מה שעשה בשטים, כן כתוב באגדת תהלים] (שוחר טוב צ, ג). ע""כ.</b> לפי רש""י בספר במדבר (כו, יג) עיקר הנכשלים בבנות מואב והעובדים לבעל פעור היו משבט שמעון. (חול המועד סוכות תשנ""ו) וראה מש""כ בספר במדבר (סוף פרק כו) שלפי החסרון שחסר משבט שמעון במנין השני לעומת המנין שבמדבר סיני, נראה שכל עשרים וארבעה אלף שמתו במגפה, נפלו משבטו של שמעון."
	@22ח	"<b>""...תֻמיך ואוריך"" וגו'.</b> תמהתי, למה משה רבנו ע""ה הופך את הסדר לעומת שמות (כח, ל), שם אומר: ""את האורים ואת התֻּמים"". (פ' וזאת־הברכה תשס""ח) וכך כתב השל""ה הק' על פרשתנו (תורה אור אות יג): מה שאמר הכתוב ""וללוי אמר תֻמיך ואוריך"" (דברים לג, ח). וקשה: דהוה ליה למימר 'אוריך ותמיך', כי כן בכל מקום מזכירים 'אורים ותומים'. וכן הוא בדין, כי מתחלה האירו האותיות והיו בולטות, ואחר כך היו נשלמים ונעשים מהם תיבות. והנני אקדים הקדמה, כי לא כמידותיו של הקדוש ברוך הוא מידת בשר ודם, אצל השם יתברך מתחלה הנסתר ואחר כך נמשך ברצונו ההתפשטות וההתגלות, ואצל השגת האדם הוא להיפך, מתחילה צריך להבין הנגלה ואחר כך עולה בהשגתו למעלה למעלה מהנגלה אל הנעלם... הרי מצד ה' יתברך ברוך הוא, הוא רוחניות תומים ואורים, ומצדינו דהיינו השגת הכהן והשואל באורים ותומים, מתחילה אורים ואחר כך תומים. ומה שאמר 'וללוי אמר תמיך ואוריך', הנה מאמר ""תֻמיך ואוריך"" - מדבר עם השכינה יתברך. ואחשוב שרש""י כיון לזה במה שכתב, וזה לשונו: ""תֻמיך ואוריך - כלפי שכינה הוא מדבר"", הנה שרתה השכינה על רש""י ז""ל, שבמילות קצרות אלו תיקן ורמז לכל מה שכתבתי. ע""כ."
		"<b>רש""י ד""ה תריבהו, כתרגומו; דבר אחר, ...נסתקפת לו לבוא בעלילה, אם משה וכו'.</b> כלומר לפי אונקלוס (""בחרתהי על מי מצותא ואשתכח מהימן"") במריבה של ישראל עם משה בקדש כשלא היו להם מים לשתות, לא היו בני שבט לוי בכלל המריבים ונמצאו נאמנים לפני הקב""ה. ודרך אחרת היא, לומר שמשה התכוון לדבר בשבחו של אהרן שלא אמר ""שמעו נא המורים..."", ומה שנענש שלא נכנס לארץ, זה מפני שלא עיכב בו במשה. (פ' וזאת־הברכה תשמ""ח)"
		"ובאשר למילה ""נסתקפת"" ראה תרגום אונקלוס לפסוק ""ושם לה עלילֹת דברים"" (למעלה כב, יד) שתרגם: וישוי לה תסקופי מלין. ע""כ. היינו לשון עלילה. (פ' וזאת־הברכה תשנ""א)"
	@22יא	"<b>רש""י ד""ה מחץ מתנים קמיו, ...י""ב בני חשמונאי ואלעזר, כנגד כמה רבבות וכו'.</b> צריך עיון מנין לו לרש""י עניין י""ב בני חשמונאי, וגם - מדוע אין אלעזר כלול בין בני חשמונאי. (פ' וזאת־הברכה תשמ""ח)"
		"וראה הערה כ אצל ר' שמואל פ. גלברד שכתב: וכן במדרש ""שוחר טוב"" (סז). וב""מדרש תורה"" (נדפס ב""בית המדרש"", הוצאת יעללינעק ח""א): ""אמר יוחנן כהן גדול: אני ושלושת בני ואתה חשמונאי (הכוונה לאלעזר בן חשמונאי) ושבעת בניך, הרי שנים עשר כנגד י""ב שבטים"". (פ' וזאת־הברכה תש""ן) וראה ""היכל רש""י"" (ח""ג עמ' שמג)."
		"וראוי לבדוק, אם פירושו ""מחץ קמיו מכת מתנים"" נכנס לקטגוריה של סרס המקרא. (למחרת יום הכפורים תשס""א)"
	@22יב	"<b>רש""י ד""ה לבנימן אמר, ...ולפי שבית עולמים חביב משילה וכו'.</b> עדיין לא ידעתי, מדוע נבחרה שילה למקום המשכן הראשון. (פ' וזאת־הברכה, למחרת יום הכפורים תשס""א) וראה מש""כ למעלה (יב, יא)."
		"<b>רש""י ד""ה ובין כתפיו שכן, ...מעין עיטם וכו'.</b> ב""לפשוטו של רש""י"" הוא מזוהה עם מעין הנמצא בקרבת בית לחם ונקרא בפי התושבים ""עין עיטן"". (פ' וזאת־הברכה, למחרת יום הכפורים תשס""א)"
	@22יג	"<b>""וליוסף אמר"" וגו'. </b>רק עתה אני שואל: למה אין משה רבנו ע""ה מברך את אפרים ומנשה בנפרד, וכפי שהבטיח יעקב אבינו לאביהם (בראשית מח, כ ורש""י שם). ניחא שיעקב ברך את יוסף (שם מט, כב), כי שם לא מדובר בנחלה, אבל כאן, כשנחלותיהם של השניים היו נפרדות זו מזו, בוודאי שייכת ברכה נפרדת לכל אחד מהם. ועוד: רש""י (ד""ה מברכת ה' ארצו) מדבר ב""ארצו של יוסף"", אף על פי שנחלות שני השבטים היו נחלות נפרדות. (פ' וזאת־הברכה, למחרת יום הכפורים תשס""א) הערת הרב איתן שנדורפי שי': עיין ברמב""ן (לפסוק ו). לדבריו, תמיד שומר הכתוב בהזכירו את שבטי יה על היותם י""ב שבטים. כאן רצה משה שלוי יתברך, לכן הושמט שמעון. ואמנם הוזכר יוסף לבדו בראש הפסוק, אבל בסופו נזכרו שני בניו אפרים ומנשה: ""והם רבבות אפרים והם אלפי מנשה"", ונחשב הדבר כאילו נמנו כשני שבטים."
	@22יד	"<b>רש""י ד""ה גרש ירחים, יש פירות שהלבנה מבשלתן, ואלו הן - קישואין ודלועין (ספרי). ע""כ. </b>שאלתי את ר' יהודה פליקס שי' ואמר לי, שאכן הדלועים גדלים בלילות ירח. העובדה ידועה, אך אינה מוסברת. (פ' וזאת־הברכה תש""ס)"
	@22טו	"<b>רש""י ד""ה ומראש הררי קדם, ...דבר אחר, מגיד שקדמה בריאתן לשאר הרים. ע""כ.</b> קשה לי: לשם מה לרש""י להכניס עצמו לתוך פרטים על אופן מעשה בראשית בניגוד לפשוטו של מקרא ללא כל הכרח. ודברי ""שפתי חכמים"" (אות ת) שיש לצרף את שני הפירושים, מאוד אינם נראים לי. (פ' וזאת־הברכה תש""ן) ולפי ""משכיל לדוד"" לא די בפירוש הראשון, כי למה הוצרך לכפול ""ומראש"" ""הררי קדם"" שכוונתם אחת היא, שפירות ארצו מקדימים להתבשל ראשונה."
	@22יז	"<b>רש""י ד""ה הדר לו, נתון לו, שנאמר ""ונתתה מהודך עליו"" (במדבר כז, כ). ע""כ.</b> לא שפירוש ""הדר לו"" הוא - נתון לו, אלא שההדר נתון לו, כפי שנאמר בבמדבר (כז, כ). (פ' וזאת הברכה, מוצאי שמיני עצרת תשמ""ט)"
		"אך דומה שזה סותר את טעמי המקרא. ולכאורה אפשר לפרש פשוט: בכור שורו - יש לו הדר. (למחרת יום הכפורים תשס""א)"
		"<b>רש""י ד""ה והם אלפי מנשה, הם האלפים שהרג גדעון במדין וכו'.</b> קצת קשה: למה אינו מסב מילים אלה על הרוגי שבעת העמים שהרגו בני מנשה שהלכו כחלוצים לפני מחנה ישראל, יחד עם בני ראובן ובני גד? (מוצאי שמיני עצרת תשמ""ט)"
		"ואולי פירש כן למען הסימטריה. (פ' וזאת־הברכה תשנ""א)"
		"ויפה פירש זאת רמב""ן בסוף ד""ה וקרני ראם קרניו, אלא שאינו מתחשב בכך שקרן לשון נקבה הוא. לדבריו, פשוטו של מקרא הוא כך: מכיון שמשה ברך את יוסף בתבואות, דימה אותו לשור, כי ""ורב תבואות בכח שור"" (משלי יד, ד), ואמר שיהיה לבכור שיוליד הדר מלכות, ורמז בזה ליהושע שהיה הראשון משבט יוסף שיהיו לו גדולה ומלכות. ו""קרני ראם קרניו"" של השור הנזכר, ובקרניו ""ינגח יחדו אפסי ארץ"". ואמר שקרניו שהן שתיים הן רבבות אפרים והן אלפי מנשה, את הקרן הימנית נתן לאפרים ואת הקרן השמאלית למנשה. ולפי זה ברכו שיהיה לרבבות ולאלפים. (פ' וזאת־הברכה תשס""א)"
	@22יח	"<b>רש""י ד""ה ולזבולן אמר, אלו חמשה שבטים שבירך באחרונה... לפי שהיו חלשים שבכל השבטים. הם הם שהוליך יוסף לפני פרעה, שנאמר ""ומקצה אחיו לקח חמשה אנשים"" (בראשית מז, ב) וכו'.</b> והנה שם מביא רש""י שני פירושים קוטביים לביטוי ""ומקצה אחיו"", האחד בשם המדרש, ולו אין כאן מקום, והאחר בשם הגמרא (בבא קמא צב ע""א), והוא המובא כאן. וראה בגמרא שם שאינה אומרת אלא שלקח את כל אלה שהוכפלו שמותיהם, ואינה אומרת, מה משמעה של הכפלת שם זו. וראה שם תוספות (ד""ה אלו הנכפלין בשמות) שברור להם, שהגמרא מבינה היפוכו של המדרש, אך לא ידעתי, על סמך מה אומרים כן. וצריך עיון. (פ' וזאת־הברכה תש""ן) הערת ר' חזקי פוקס שי': הגמרא שם אומרת שחמשת האחים שלקח יוסף היו אלה שהוכפלו שמותם, ועל זה מקשה הגמרא, הלוא גם שמו של יהודה הוכפל, ומתרצת, ששמו הוכפל לצורך. ברור מהדברים שהנחת היסוד של הגמרא היתה, שלא יתכן שיהודה הוא אחד מהחמישה. ומדוע? בפשטות מפני שהיה חזק, ולכן דווקא הוא ניגש אל יוסף. לכן פירש רש""י שם (ד""ה אותם שהוכפלו) שהחמישה היו חלשים, ולכן כתבו התוספות שהמדרש האומר שאלה שהוכפלו היו חזקים, חלוק על הגמרא."
		"ולגופו של ענין קשה לי: הרי אין כאן כל הכפלה מצד משה, שכן איזכורו הראשון של כל שם הוא של הכתוב ולא של משה. (ערב יום הכפורים תש""ס)"
		"<b>רש""י ד""ה שמח זבולן בצאתך ויששכר באהליך ...לפיכך הקדים זבולן ליששכר, שתורתו של יששכר על ידי זבולן היתה. ע""כ.</b> כמו שאמרו (אבות פ""ג, מי""ז): ""אם אין קמח אין תורה"". ומדי פעם צריך להזכיר קדימות זו. (מוצאי שמיני עצרת תשמ""ט)"
		"מעניין שרש""י עצמו (בפסוק הבא ד""ה כי שפע ימים יינקו - הראשון) מקדים את יששכר לזבולן. (פ' וזאת־הברכה תש""ס)"
		"וראה דברי חזקוני על אתר המתעלם לגמרי מן המדרש המפורסם בדבר השותפות ומפרש בפשטות - זה פרנסתו בים, וזה פרנסתו בשדה. (פ' וזאת־הברכה תשס""א)"
		"<b>רש""י ד""ה שמח זבולן בצאתך, הצלח בצאתך לסחורה. ע""כ.</b> קצת קשה שרש""י מפרש כאן ""שמח"" בהצלח, כי מה הקשר בין שני פעלים אלה. ואולי הוא ראה קושי בעצם השמחה שביציאה למסעי־מסחר, כי לשמחה מה זו עושה. אבל ראה אונקלוס המתרגם: ""חדי זבולון במפקך לאגחא קרבא על בעלי דבבך"". זה קשה יותר כי ביציאה לקרב יש עוד פחות משום שמחה. (פ' וזאת־הברכה תש""ס) הערת ר' חזקי פוקס שי': יעויין בחומש ""רש""י המבואר"", שם מבואר שכוונת רש""י היא ""שיהיו שמחים בהצלחתם"", והביאו ראיה לזה מפירוש רש""י לגמרא (כתובות ח ע""א ד""ה משמח) שפירש ברכת ""שמח תשמח רעים האהובים"", שהיא ""ברכה לחתן וכלה שיצליחו בשמחה וטוב לב"". ובאשר לאונקלוס העיר ר' רפאל בנימין פוזן שי': נרשם גם אצלי ובעז""ה עוד אשוב לעיין."
		"<b>רש""י ד""ה ויששכר, הצלח בישיבת אהליך לתורה וכו'.</b> על פי דרכנו למדנו מכאן שגם בזה צריך ברכה והצלחה. מכל מקום כאן מתאימה יותר שמחה. (פ' וזאת־הברכה תשנ""ג)"
		"<b>רש""י ד""ה כי שפע ימים יינקו (הראשון), יששכר וזבולן, ויהא להם פנאי לעסוק בתורה. ע""כ</b>. לשון הרבים ""להם"" מלמדת אותנו שגם העוסק בפרקמטיא ומקיים לומדי תורה, זוכה למצוא פנאי ולעסוק בתורה. (פ' וזאת־הברכה תשס""א)"
		"<b>רש""י ד""ה כי שפע ימים יינקו (השני), זבולן ויששכר, היה נותן להם ממון בשפע. ע""כ.</b> דומה שחל כאן שיבוש, אך צריך לבדוק, היכן. על פי דברי רש""י הקודמים (פסוק יח, ד""ה שמח זבולן) הייתי גורס: זבולן היה נותן לו ליששכר ממון בשפע, אך צריך לבדוק, כאמור. ואכן, בדפו""ר גורס ""הים נותן להם"", וכך גם אצל ר' שמואל פ. גלברד. אך לפי זה קצת קשה מילת ""להם"", שלפי האמור אצל רש""י למעלה (פסוק יח) היה צריך לומר: לו, כלומר לזבולן. (פ' וזאת־הברכה, למחרת יום הכפורים תשנ""ז)"
		"תיבת ""להם"" אינה קשה, שהרי רש""י מדבר בשני השבטים, ושיעור הכתוב הוא: בזכות השבטים זבולן ויששכר, אשר הים נותן להם ממון בשפע, יעלו העמים אל ירושלים ויתגיירו. (פ' וזאת־הברכה תש""ס)"
		"<b>רש""י ד""ה וּשְׂפֻנֵי, ...עובדים לאלוה אחד ואוכלים מאכל אחד, לפי וכו'.</b> לא ידעתי, מהו ענין ""ואוכלים מאכל אחד"" ומהו ייחודו. ואכן, הגירסה שבדפו""ר הרבה יותר סבירה: והם רואים את כל ישראל עובדים לאלוה אחד ומאכלו של זה לא כמאכלו של זה וכו'. כלומר יש אחידות במקום הנחוץ, אבל לא שלא במקומה. (פ' וזאת־הברכה, למחרת יום הכפורים תשנ""ז)"
	@22כ	"<b>רש""י ד""ה כלביא שכן, ...שכל הסמוכים לַסְּפָר צריכים להיות גיבורים, ע""כ.</b> אכן, רוח הגבורה נתמעטה במרכזה של ארצנו מאז הרחיב ה' יתברך את גבולותיה! (פ' וזאת־הברכה תשמ""ח)"
		"ומעצם הדרישה־הקביעה - ""צריכים להיות גיבורים"" - משמע שאין מדובר כאן בגבורה פיזית כי אם בגבורה נפשית, כלומר מותר לפחד, אך צריך לעמוד בלחץ הנפשי שחיי הַסְּפָר מביאים עמהם בהכרח, ולנהוג כדרוש גם בחיי יום־יום. (מוצאי שמיני עצרת תשמ""ט)"
		"ועתה קשה לי שכאן אומר רש""י: צריכים להיות גיבורים (בברכתו של גד), ולמעלה (יח ד""ה ולזבולן אמר) אמר: לפי שהיו חלשים שבכל השבטים, ואולי זה מחזק את האמור למעלה באשר לגבורה הנפשית, ובוודאי זה נכון כיום באשר לכל יושבי יש""ע, ה' יגן בעדם ובעדנו. (פ' וזאת־הברכה, למחרת יום הכפורים תשנ""ז)"
		"וגם להלן (כא ד""ה ויתא וגו') מדבר רש""י על גבורת בני גד בלשון עבר ""שהיו גיבורים"" ולא רק ""צריכים להיות גיבורים"". (פ' וזאת־הברכה תשס""א)"
		"<b>(כא) רש""י ד""ה וטרף זרוע אף קדקד, ...חותכים הראש עם הזרוע במכה אחת. ע""כ.</b> כאן אכן מדובר בגבורה פיזית. אלא שקצת קשה, שלכאורה מכים בראש תחילה, וכפי שרש""י עצמו כותב, אלא שבפסוק הסדר הפוך. ואולי כוונתו לומר ש""אף"" פירושו כמו עם. (מוצאי שמיני עצרת תשמ""ט) וראה ""בכור שור"" שכשהיה מכה, והמוכה מגביה זרועו שלא יכה בראשו, היה חותך הזרוע שלפני הראש והראש, ומעמיק המכה עד סוף הכתף."
		"<b>רש""י ד""ה כי שם חלקת מחקק, כי ידע אשר שם בנחלתו חלקת שדה קבורת מחקק, והוא משה. ע""כ.</b> העיר לי ר' בנציון קריגר שי' שמעניין, כי כאן משה משבחם את בני גד על דרישתם לנחול בעבר הירדן, בעוד שבשעת מעשה משתמע מן הכתובים באופן ברור שמשה התייחס אליה בשלילה, ואין הפרש זמן רב בין שני האירועים. ואמרתי לו, כי לא רק שבסמוך למותו ביקש משה להדגיש את החיוב ולא את השלילה, אלא דומה שכל סיטואציה וכל אירוע הרבה פנים לו, ואפשר לפרשם לכאן ולכאן, ועתה, סמוך למותו, הבין מניעם זה. (מוצאי שמיני עצרת תשמ""ט) וראה מש""כ בספר במדבר (ריש פרק לב)."
		"מכאן דרשו (סוטה יג ע""ב) שהגם שמת משה בהר נבו שהוא בחלקו של ראובן, אבל נקבר בחלקו של גד. (פ' וזאת־הברכה תש""ס)"
	@22כב	"<b>רש""י ד""ה דן גור אריה, ...לפיכך מושלו באריות. ע""כ.</b> הן לשון הרבים הן כ""ף הדמיון קשה, וצריך לבדוק בגירסאות. (פ' וזאת־הברכה תשנ""א) ואכן בדפו""ר: לפיכך נמשל לאריה. הערת ר' חזקי פוקס שי': מקור דברי רש""י בספרי (שנה), ושם כתוב לגבי גד: ""כלביא שכן - מלמד שהיה סמוך לספר, לפיכך נמשל כאריות"" (כפי שכתב רש""י לעיל בפסוק כ ד""ה כלביא שכן). ולגבי דן: ""דן גור אריה - מלמד שסמוך לספר, וכל מי שסמוך לספר נמשל לאריה""."
		"<b>רש""י ד""ה יזנק מן הבשן, ...דבר אחר, מה זינוק זה יוצא ממקום אחד וכו'.</b> נהר הירדן בימי קדם היה נחלק לאחר יציאתו ממערת פמייס לשתי זרועות עד ששוב התחבר לאחד. בדומה לזה נחל שבט דן את חלקו בשני חלקי הארץ - הפלג הדרומי נחל את בקעת אונו (לוד עם חבל עקרון מדרומה), ואת עמק איילון וחבל ההרים שבין אשתאול לבין קרית יערים (יהושע יט, מ-מו), והפלג הצפוני נאחז בסביבות דן־ליש בחבל מקורות הירדן (שם שם, מז). כך אצל ר' שמואל פ. גלברד. קשה שלא להתפעל מידיעתו הנפלאה של רש""י בידיעת הארץ! (מוצאי שמיני עצרת תשמ""ט)"
	@22כג	"<b>רש""י ד""ה ירשה, לשון ציווי, כמו ""עלה רש"" (למעלה א, כא), והטעם שלמעלה ברי""ש מוכיח וכו'.</b> לכאורה הוכחה קצת חלשה שהרי היא מבוססת על הטעמה ש""עברה בירושה"" מן הצורה ""יְרַש"", ומאימתי הטעמות כאלה מוכיחות? (פ' וזאת־הברכה תשנ""ז)"
		"וראוי לתשומת־לב הסיפא של דבריו: ובמסורת הגדולה מצינו באלפא ביתא: לשון ציווי דטעמיהון מלעיל, ולכאורה זה מחליש במקצת את הקפדתו של הגאון הרב אביגדר נבנצל שליט""א בנידון, השווה ""ואהבת"" שבקריאת שמע, והשווה הציווים בפרשת תרומה. בלנ""ד אשאל אותו. (פ' וזאת־הברכה תש""ן, תש""ס)"
	@22כה	"<b>רש""י ד""ה וכימיך דבאך, וכימים שהם טובים לך, שהן ימי תחילתך - ימי נעוריך, כן יהיו ימי זקנותך וכו'.</b> ברכה נפלאה שמשום מה נזנחה, ומן הדין הוא לחדשה."
		"ופירושו השני הוא: כמנין הימים הטובים בהם אתם עושים רצונו של מקום, יבואו ימים בהם כל הארצות יהיו מזרימות כסף וזהב לארץ ישראל ומשקיעות עסקיהן בה בגלל היותה מבורכת. וראה דברי ""שפתי חכמים"" (אותיות ס-ע). (פ' וזאת־הברכה תשנ""א)"
	@22כז	"<b>רש""י ד""ה מענה אלהי קדם, למעון הם השחקים וכו'.</b> כלומר השחקים הללו שבהם דובר בפסוק הקודם, ולפי זה לא היה צריך לבא כאן ""חתן מְעֹנָה"" ולהפסיק כדי להיות הקרוא ה""שישי""."
		"בחלק מהדפוסים באה הגירסה: ""מענה - כל תיבה שצריכה למ""ד בתחילתה הטיל לה ה""א בסופה"". גמרא מפורשת היא זו (יבמות יג ע""ב) ורש""י מצטט אותה לעתים קרובות למדי, אך תמיד מוסבת על למ""ד הכיוון, ולכן כאן אין לה כל משמעות, ולא ידעתי, מה בא לומר. דומה שזו הסיבה שבגללה הושמטה בהרבה מן החומשים. (פ' וזאת־הברכה תשמ""ח) הערת ר' חזקי פוקס שי': נראה שרש""י כאן בא לבאר דבריו בד""ה הראשון בפסוק: ""מעֹנה אלהי קדם - למען, הם השחקים לאלהי קדם"" וכו', ומבאר ש""מעונה"" פירושו 'למעון', מפני שכל תיבה וכו'."
	@22כח	"<b>רש""י ד""ה בטח בדד, כל יחיד ויחיד... מפוזרין, ואין צריכין להתאסף ולישב יחד מפני האויב. ע""כ.</b> צא וראה, כיצד יהודים יושבים בארצם - כל יישוב מגודר ושערים לו, וכמעט ולא תמצא בית בודד. עדיין לא סיגלנו לעצמנו את הפררוגטיבים (זכויות היתרון) של ""אדוני הארץ"". וראה מעשי שכנינו. (פ' וזאת־הברכה תש""ן) הערת ר' שמואל עמנואל שי': בילקוט שמעוני (וזאת־הברכה רמז תתקסד) מופיע הסבר נפלא ומופלא ל""וישכן ישראל בטח בדד"": לא כבדד שאמר משה ""ה' בדד ינחנו"", ולא כבדד שאמר ירמיה ""מפני ידך בדד ישבתי"", אלא כבדד שאמר אותו רשע ""הן עם לבדד ישכון"". ע""כ. ישנם, לכאורה, שלושה סוגים שונים של הימצאות עם ישראל במצב של ""בדד"": (א) משה רבנו דיבר על ה""בדד"" של עם ישראל בהיותו ""בארץ מדבר"" - הבידוד הזה היה מבורך ומנע השפעה שלילית של העמים על ישראל, אבל מאידך גיסא הבידוד הזה מנע השפעה חיובית של ישראל על עמי תבל. (ב) ירמיה דיבר על בידוד כפוי, בדומה לבידוד של המצורע. (ג) בלעם הרשע דיבר על הבידוד האידיאלי כאשר עם ישראל שוכן ""בדד"" בארצו ובגויים לא יתחשב, ויחד עם זה משקה את עמי העולם ""כנחלים נטיו כגנֹּת עלי נהר""."
		"<b>רש""י ד""ה עין יעקב, כמו ""ועינו כעין הבדלח"" (במדבר יא, ז), כעין הברכה שברכם יעקב וכו'.</b> קשה לי: לא רק שמאוד קשה לפרש ""עין"" שבכאן ב""כעין"", אבל אין בהבטחת יעקב (בראשית מח, כא) ""והיה אלהים עמכם והשיב אתכם אל ארץ אבֹתיכם"" כל זכר ל""בטח בדד"" שרש""י מפליא לפרשו בד""ה הקודם. (מוצאי שמיני עצרת תשמ""ט) וראה ""באר בשדה"". לדבריו, כיון שהבטיח ה' ליוסף ליתן לו נחלה יתירה משאר אחיו, הרי גילה לו בזה שישבו בדד כל אחד בנחלתו לבדו, ולא יצטרכו לישב יחד מפחד אויב."
		"<b>רש""י ד""ה יערפו, יטיפו. ע""כ.</b> שוב סוטה רש""י ממנהגו לבאר תחילה את הפסוק ורק אחר כך את מילותיו. (פ' וזאת־הברכה תשנ""א)"
@11לד	@22ב	"<b>רש""י ד""ה עד הים האחרון, ארץ המערב בשלותה ובחורבנה. דבר אחר, אל תקרי הים וכו'.</b> מאוד קשה לי: מה הביא את רש""י לפרש את כל המונחים הגיאוגרפיים שבכאן - ""את כל הארץ"", ""עד דן"" (פסוק א), ""ואת כל נפתלי"", ""ואת ארץ אפרים ומנשה"", ""ואת כל ארץ יהודה"" (פסוק ב), ""ואת הנגב"" ""ואת הככר"" (פסוק ג), שלא בתור כאלה? (פ' וזאת־הברכה תשנ""א)"
		"ועוד קשה, שעל פי ""דבר אחר"" הרי הדרשה 'אל תקרי' הכוללנית - ""כל המאורעות שעתידין לאירע לישראל עד שיחיו המתים"" עושה למיותרות את כל הדרשות הפרטניות המנויות כאן. ואם דווקא מאורעות אלה ראויים לאיזכור מיוחד, מה חשיבותם המיוחדת, כגון היכן שלמה יצק את כלי המקדש? (ערב יום הכפורים תשנ""ז) וראה ""משכיל לדוד"" (לפסוק א). לדבריו, כל המקומות שהוזכרו נמשכים אל ""ויראהו ה' את כל הארץ"", כלומר שהראה ה' מקומות אלו בשלוותם ובחורבנם ופירט הכתוב שמות המקומות ללמד שישנה ראיה נוספת הנוגעת לכל אחד מן המקומות."
	@22ד	"<b>רש""י ד""ה לאמר לזרעך אתננה הראיתיך, כדי שתלך ותאמר לאברהם ליצחק וליעקב, שבועה שנשבע לכם הקב""ה - קיימה וכו'.</b> הקושי שלפני רש""י הוא בתיבת ""לאמר"", שהרי אין לכאורה למי ""לומר"" את הדברים. על כל פנים תמונת הקומוניקציה (קשר בין מקום למקום) של הקב""ה עם האבות המצוירת כאן דורשת העמקה ומעוררת כמה שאלות: (א) למי נחוצה עדות זו, הרי ""צדיקים יושבים ועטרותיהם בראשיהם"" וכו'? (ב) מה תועיל עדותו של עד יחיד? (ג) כיצד יכול משה רבנו ע""ה להעיד על דבר שעדיין לא נעשה? ולומר שהעדות מוסבת על כיבוש עבר־הירדן המזרחי, לא נראה לי. כעת ראיתי מקורו של רש""י בגמרא (ברכות יח ע""ב), מדו־שיח זה מבקשת הגמרא להוכיח שהמתים יכולים לדעת מה נעשה בין החיים, ומהרש""א שם (ח""א ד""ה כבר) כותב, שאף על פי שבשעה שיאמר משה לאבות את הדבר עדיין לא תכבש ארץ ישראל, מכל מקום כיון שכבר כבשו את ארץ סיחון ועוג, שהיא חלק מארץ ישראל, וגם הראה ה' למשה את כל הארץ, הרי זה נחשב כאילו כבר כולה נכבשה לפניהם. (שמיני עצרת תשנ""ז, קדומים)"
	@22ז	"<b>רש""י ד""ה לא כהתה עינו, אף משמת. ע""כ.</b> לאורך כל התורה נוטה רש""י לפרש על דרך המופלא והנס, ושוב צריך לשאול, לשם מה לו לעשות כן כאן, והרי אפשר לפרש לפי פשוטו - עד יום מותו. יתרה מזה: מה פירוש לא כהתה עינו אחרי המוות? כלום יש אז ראיה פיזית?"
		"בשעתו חשבתי, כי רש""י המלמד עושה כן כדי לעורר את שומעיו להקשיב לדבריו, וכך נרשמו גם דברים אלה בקונטרסיו, אך אחר כך נראה לי שזה פשטני מדי. אולם לא קיבלתי תשובה לשאלה העקרונית, לא מנחמה ליבוביץ ע""ה ולא מר' דב רפל שיבלח""א, אף כי שלחתי לשניהם רשימה ארוכה של הערות רש""י מסוג זה. (פ' וזאת־הברכה תש""ס)"
	@22יב	"<b>רש""י ד""ה לעיני כל ישראל, שנשאו לבו לשבור הלוחות לעיניהם וכו'. </b>הגם שמעשהו זה של משה נחשב לחיובי - ""יישר כוחך ששברת"" (שבת פז ע""א) - הרי כשלעצמו הוא מעשה מעציב. אותם הלוחות שלקבלתם ציפו מ""ט יום (ועוד ארבעים יום, שבהם היה משה רבנו בהר סיני) מאז יציאתם ממצרים, נשברו לעיניהם, בלא שהיתה ערובה לכך שיקבלו אחרים תמורתם, ותמוה אפוא שרש""י מסיים את פירושו לתורה באיזכור אירוע זה. ושמא אפשר לומר שיש כאן משום קשר בין סופה של תורה לתחילתה - יש בריאה ויש שבירה שיש בה משום בריאה, בחינת ""סתירת זקנים בנין"". לא יתכן שעגל זהב והלוחות יתקיימו בכפיפה אחת, ועל כן היה בשבירת הלוחות משום בריאת מציאות נאותה. (מוצאי שמיני עצרת תשמ""ט)"
		"ראיתי שרש""י התחיל פירושו לתורה באות אל""ף וסיימו באות תי""ו, ולא בכדי הוא זה."
