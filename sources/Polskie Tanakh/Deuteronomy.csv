Index Title,Deuteronomy
        Version Title,"Bible in Polish, trans. Izaak Cylkow, 1841-1908 [pl]"
        Language,en
        Version Source,http://bibliepolskie.pl/
        Version Notes,
Deuteronomy 1:1,"Oto słowa, które wygłosił Mojżesz przed całym Israelem, po tej stronie Jardenu, na puszczy, w Arabie, naprzeciw Suf, między Paran i Tofel, i Laban, i Chacerot, i Dy-Zahab; "
Deuteronomy 1:2,"Na jedenaście dni od Chorebu, drogą przez górę Seir, do Kadesz-Barnea. "
Deuteronomy 1:3,"I stało się czterdziestego roku, jedenastego miesiąca, pierwszego dnia tegoż miesiąca, przemówił wtedy Mojżesz do synów Israela o wszystkiém, co mu poruczył Wiekuisty względem nich; "
Deuteronomy 1:4,"Gdy był poraził Sychona, króla Emorei, który zasiadał w Cheszbonie, i Oga, króla Baszanu, który zasiadał w Asztaroth, pod Edrei; "
Deuteronomy 1:5,"Po tej stronie Jardenu, na ziemi Moab, począł Mojżesz wykładać naukę tę, i rzekł: "
Deuteronomy 1:6,"""Wiekuisty, Bóg nasz, oświadczył nam na Chorebie, mówiąc: ""Dość wam pozostawać przy tej górze; "
Deuteronomy 1:7,"Zabierzcie się, i wyruszcie, a pójdźcie do góry Emorejczyka, i do wszystkich sąsiadów jego na stepie, na górze, i w nizinie, i na południu, i nad brzegiem morza, do ziemi Kanaanejczyka i Libanu, do rzeki wielkiej, rzeki Frath. "
Deuteronomy 1:8,"Oto oddaję wam ziemię tę; idźcie a zdobądźcie ziemię, o której zaprzysiągł Wiekuisty ojcom waszym, Abrahamowi, Ic'hakowi, i Jakóbowi, iż ją odda im, i potomstwu ich po nich."" "
Deuteronomy 1:9,"I powiedziałem wam podówczas, i rzekłem: Nie mogę ja sam jeden udźwignąć was; "
Deuteronomy 1:10,"Wiekuisty, Bóg wasz, rozmnożył was, a otoście dziś jako gwiazdy nieba w mnóstwie! "
Deuteronomy 1:11,"Wiekuisty, Bóg ojców waszych, niechaj rozmnoży was, ilu was jest, tysiąckrotnie, i niech błogosławi was, jako przyobiecał wam; "
Deuteronomy 1:12,"Jakże mi unieść samemu troskę o was, i brzemię wasze, i spory wasze? "
Deuteronomy 1:13,"Dostarczcie z pośród siebie mężów mądrych i roztropnych i znanych według pokoleń waszych, - a postanowię ich na czele waszém! "
Deuteronomy 1:14,"Tedyście odpowiedzieli mi, i rzekli: ""Dobra to rzecz, którąś polecił, aby ją uczynić!"" "
Deuteronomy 1:15,"I wziąłem ja przedniejszych z pokoleń waszych, mężów mądrych i znanych, i ustanowiłem ich naczelnikami waszymi, - tysiącznikami, i setnikami, i pięćdziesiętnikami, i dziesiętnikami, i nadzorcami podług pokoleń waszych. "
Deuteronomy 1:16,"I rozkazałem sędziom waszym podówczas, mówiąc: Wysłuchajcie między bracią waszą, i rozsądzajcie sprawiedliwie między człowiekiem a powinowatym jego, a cudzoziemcem przy nim. "
Deuteronomy 1:17,"Nie uwzględniajcie osób na sądzie; tak małego jako wielkiego wysłuchajcie; nie obawiajcie się nikogo, albowiem sąd od Boga jest; sprawę zaś, któraby za trudną była dla was, odnieście do mnie, a przesłucham ją. "
Deuteronomy 1:18,"I tak nakazałem wam podówczas wszystko, co wam czynić należy. "
Deuteronomy 1:19,"I wyruszyliśmy od Chorebu, i przeszliśmy całą ową pustynię wielką i straszną, którąście widzieli, po drodze ku górze Emorejskiej, - jako rozkazał nam Wiekuisty, Bóg nasz, - i doszliśmy do Kadesz-Barnea; "
Deuteronomy 1:20,"I rzekłem do was: Doszliście do góry Emorejskiej, którą Wiekuisty, Bóg nasz, oddaje nam; "
Deuteronomy 1:21,"Patrz, podaje Wiekuisty, Bóg twój przed tobą tę ziemię: wnijdźże, a zdobądź, jako zapowiedział ci Wiekuisty, Bóg ojców twoich; nie obawiaj się, ani się lękaj! "
Deuteronomy 1:22,"Tedyście przystąpili do mnie wszyscy, a rzekli: ""Wyszlijmy ludzi przed sobą, aby zbadali nam tę ziemię, i zdali nam sprawę o drodze, po której wnijść mamy, i o miastach, do których wejdziemy!"" "
Deuteronomy 1:23,"I okazało się to dobrém w oczach moich; i wziąłem z was dwunastu mężów, po mężu jednym z każdego pokolenia; "
Deuteronomy 1:24,"I zabrali się, i wstąpili na górę, i doszli do doliny Eszkol, i wypatrzyli ją. "
Deuteronomy 1:25,"Nabrali téż ze sobą owoców owej ziemi, i zdali nam sprawę, i rzekli: ""Dobrą ziemia, którą Wiekuisty Bóg nasz daje nam."" "
Deuteronomy 1:26,"Wszakże nie chcieliście wnijść, a sprzeciwiliście się słowu Wiekuistego, Boga waszego; "
Deuteronomy 1:27,"I szemraliście w namiotach waszych, mówiąc: ""Z nienawiści ku nam wywiódł nas Wiekuisty z ziemi Micraim, aby nas podać w ręce Emorejczyka, aby nas wytępić. "
Deuteronomy 1:28,"Dokąd nam pójść? Bracia nasi strwożyli serca nasze, mówiąc: Lud to większy i roślejszy od nas, miasta wielkie i warowne aż do nieba, i téż syny Enakitów widzieliśmy tam."" "
Deuteronomy 1:29,"A powiedziałem wam: Nie drżyjcie, a nie lękajcie się ich! "
Deuteronomy 1:30,"Wiekuisty, Bóg wasz, który kroczy przed wami, On walczyć będzie za was, tak jako wam czynił w Micraim, w oczach waszych, -  "
Deuteronomy 1:31,"I na pustyni gdzie widziałeś, że cię nosił Wiekuisty, Bóg twój, jako nosi człowiek syna swojego, - na całej drodze, którąście przeszli, ażeście przybyli na to miejsce; "
Deuteronomy 1:32,"Ale i przy tém nie ufacie Wiekuistemu, Bogu waszemu, -  "
Deuteronomy 1:33,"Który idzie przed wami po drodze, by wypatrzyć wam miejsce obozowania: w ogniu - nocą, aby wskazywać wam drogę, którą iść macie, - a w obłoku dniem! "
Deuteronomy 1:34,"I usłyszał Wiekuisty głos mów waszych, i rozgniewał się, i zaprzysiągł, i rzekł: "
Deuteronomy 1:35,"""Zaprawdę, nie ujrzy nikt z ludzi tych, z tego rodu niegodziwego, ziemi pięknej, którąm zaprzysiągł oddać ojcom waszym, "
Deuteronomy 1:36,"Tylko Kaleb, syn Jefunny: on ją zobaczy, i jemu dam ziemię, po której przechodził, i synom jego, - za to, że szedł zupełnie za Wiekuistym."" "
Deuteronomy 1:37,"I na mnie rozgniewał się Wiekuisty z przyczyny waszej, mówiąc: ""I ty nie wejdziesz tam; "
Deuteronomy 1:38,"Jehoszua, syn Nuna, który stoi przed tobą, on wejdzie tam; jego utwierdzaj, gdyż on ją odda w posiadanie Israelowi; "
Deuteronomy 1:39,"Dzieci zaś wasze, o którycheście mówili, że łupem zostaną, - i synowie wasi, którzy jeszcze nie poznali dzisiaj, co dobre, a co złe, - oni to wnijdą tam, i im ją oddam, i oni ją posiędą; "
Deuteronomy 1:40,"Wy zaś zabierzcie się, i wyruszcie ku pustyni, drogą ku morzu Sitowemu!"" "
Deuteronomy 1:41,"I odpowiedzieliście mi mówiąc: ""Zgrzeszyliśmy Wiekuistemu; pójdziemy i będziemy walczyli jako rozkazał Wiekuisty, Bóg nasz!"" I przypasaliście każdy broń swą wojenną, i porwaliście się, by wstąpić na górę; "
Deuteronomy 1:42,"Lecz Wiekuisty rzekł do mnie: ""Powiedz im: nie wstępujcie i nie walczcie, gdyż niema Mnie wpośród was, abyście nie byli porażeni od wrogów waszych!"" "
Deuteronomy 1:43,"I mówiłem wam, aleście nie słuchali, i sprzeciwiliście się słowu Wiekuistego, i zawrzeliście, i weszliście na górę. "
Deuteronomy 1:44,"Ale wystąpił Emorejczyk, osiadły na górze onej przeciw wam, i ścigali was, tak jako czynią pszczoły, i porazili was w Seirze aż do szczętu; "
Deuteronomy 1:45,"Tedyście wrócili, i płakali przed Wiekuistym; ale nie wysłuchał Wiekuisty głosu waszego, a nie skłonił uszu Swoich do was; "
Deuteronomy 1:46,"I przebyliście w Kadesz długie czasy: jakiemi były czasy, któreście przebyli tam! "
Deuteronomy 2:1,"Tedyście się zwrócili i wyruszyli ku pustyni, drogą ku morzu Sitowemu, jako powiedział Wiekuisty do mnie; i okrążaliśmy górę Seir długie czasy. "
Deuteronomy 2:2,"I oświadczył mi Wiekuisty, i rzekł: "
Deuteronomy 2:3,"""Dość wam okrążać górę tę, zwróćcie się ku północy! "
Deuteronomy 2:4,"Ludowi zaś rozkażesz i powiesz: Przejdziecie mimo granicy braci waszych, synów Esawa, osiadłych na Seirze; - a choć ulękną się was, jednak strzeżcie się bardzo. "
Deuteronomy 2:5,"Nie wszczynajcie z nimi walki; gdyż nie oddam wam z ziemi ich ani na stopę nogi, bom w dziedzictwo oddał, Esawowi górę Seir; "
Deuteronomy 2:6,"Żywność kupujcie u nich za pieniądze, abyście jedli; a także wody nabywajcie u nich za pieniądze, abyście pili. "
Deuteronomy 2:7,"Albowiem Wiekuisty, Bóg twój, błogosławił ci we wszelkiej sprawie rąk twoich, opiekując się pochodem twoim przez tę pustynię wielką; oto, czterdzieści lat Wiekuisty, Bóg twój, z tobą; nie zbywało ci na niczem!"" "
Deuteronomy 2:8,"I tak odstąpiliśmy od braci naszych, synów Esawa, osiadłych na Seirze, od drogi Araby, od Elath i Ecjon-Geber. Zwróciwszy się, poszliśmy drogą ku puszczy Moabskiej; "
Deuteronomy 2:9,"I rzekł Wiekuisty do mnie: ""Nie nacieraj na Moab, ani wszczynaj z nimi walki; gdyż nie oddam ci nic z ziemi jego w dziedzictwo; bo synom Lota oddałem Ar w dziedzictwo! "
Deuteronomy 2:10,"Emici przedtém zamieszkiwali ją, lud wielki i liczny i rosły jak Enakowie. "
Deuteronomy 2:11,"Za olbrzymów poczytywano i ich, jako Enakitów; Moabici zaś nazywają ich Emitami. "
Deuteronomy 2:12,"A na Seirze osiedli Chorejczycy przedtém; ale synowie Esawa wypędzili i wytępili ich z przed oblicza swojego, a osiedli na ich miejscu, jako uczynił Israel z ziemią dziedzictwa swego, którą dał im Wiekuisty. "
Deuteronomy 2:13,"Teraz wstańcie a przeprawcie się przez potok Zered!"" I przeprawiliśmy się przez potok Zered. "
Deuteronomy 2:14,"Czasu zaś, przez któryśmy szli od Kadesz-Barnea aż przeprawiliśmy się przez potok Zered, było trzydzieści i ośm lat, - aż wyginęło całe pokolenie wojowników z obozu, jako im był przysiągł Wiekuisty; "
Deuteronomy 2:15,"Także i ręka Wiekuistego była na nich, aby ich wyplenić z pośród obozu, póki nie wyginęli; "
Deuteronomy 2:16,"A gdy wyginęli wszyscy wojownicy, i wymarli z pośród ludu, -  "
Deuteronomy 2:17,"Oświadczył mi wtedy Wiekuisty, i rzekł: "
Deuteronomy 2:18,"""Przechodzisz teraz mimo granicy Moabu, mimo Ar; "
Deuteronomy 2:19,"A przybliżasz się ku synom Ammonu: nie nacieraj na nich, ani wszczynaj z nimi walki; gdyż nie oddam ci nic z ziemi synów Ammonu w dziedzictwo; bo synom Lota oddałem ją w dziedzictwo. "
Deuteronomy 2:20,"Za ziemię olbrzymów poczytują i ją; olbrzymi zamieszkiwali ją przedtém; Ammonici wszakże nazywają ich Zamzummami, -  "
Deuteronomy 2:21,"Lud wielki i liczny i rosły jak Enakowie; wytępił ich zaś Wiekuisty przed obliczem ich, i wypędzili ich, a osiedli na ich miejscu. "
Deuteronomy 2:22,"Jako uczynił dla synów Esawa, osiadłych na Seirze, wytępiwszy Chorejczyków z przed oblicza ich, i wypędzili ich, i osiedli na ich miejscu, aż po dziś dzień. "
Deuteronomy 2:23,"Awwitów zaś, osiadłych po wsiach aż do Azzy, Kaftorowie, co wyszli z Kaftoru, wytępili, a osiedli na ich miejscu. "
Deuteronomy 2:24,"Wstańcie, wyruszcie, a przeprawcie się przez potok Arnon! Patrz, oddaję w rękę twoję Sychona, króla Cheszbonu, Emorejczyka, i ziemię jego; pocznijże zdobywać, a wszczynaj z nim walkę! "
Deuteronomy 2:25,"Od dnia dzisiejszego zacznę szerzyć strach i bojaźń przed tobą na ludy pod całém niebem, tak że usłyszawszy sławę twoję, zadrżą i zatrwożą się przed tobą!"" "
Deuteronomy 2:26,"Wysłałem tedy posłów z puszczy Kedemoth do Sychona, króla Cheszbonu, ze słowami pokoju, mówiąc: "
Deuteronomy 2:27,"Chciałbym przejść przez ziemię twoję; tylko po drodze pójdę; nie zboczę ani na prawo, ani na lewo; "
Deuteronomy 2:28,"Żywności za pieniądze sprzedasz mi, abym jadł, wody téż za pieniądze dasz mi, abym pił; - tylko z ludźmi moimi przejdę, -  "
Deuteronomy 2:29,"Jako uczynili mi synowie Esawa, osiadli na Seirze, i Moabici, zamieszkali w Ar, - póki nie przeprawię się za Jarden, do ziemi, którą Wiekuisty, Bóg nasz, daje nam! "
Deuteronomy 2:30,"Ale nie chciał Sychon, król Cheszbonu, przepuścić nas przez swoje; gdyż ukrnąbrnił Wiekuisty, Bóg twój ducha jego, i utwierdził serce jego, aby go podał w rękę twoję, jak to dziś. "
Deuteronomy 2:31,"Tedy rzekł Wiekuisty do mnie: ""Patrz! Zaczynam poddawać tobie Sychona, i ziemię jego; pocznijże zdobywać, zdobywać ziemię jego!"" "
Deuteronomy 2:32,"I wystąpił Sychon przeciw nam, - on i wszystek lud jego, do walki pod Jahac; "
Deuteronomy 2:33,"I podał go Wiekuisty, Bóg nasz, w moc naszę, i poraziliśmy go, i synów jego, i wszystek lud jego; "
Deuteronomy 2:34,"I zdobyliśmy wszystkie miasta jego podówczas, i położyliśmy zaklęcie na całą ludność męzką miast, na kobiety i dzieci; nie zostawiliśmy szczątku. "
Deuteronomy 2:35,"Tylkośmy bydło zagrabili sobie, i łupy miast, któreśmy zdobyli. "
Deuteronomy 2:36,"Od Aroer, które nad brzegiem potoku Arnon, i od miasta, które wpośród potoku, aż do Gilead; nie było grodu, któryby nieprzystępnym był dla nas; wszystko poddał nam Wiekuisty, Bóg nasz; "
Deuteronomy 2:37,"Tylko do ziemi synów Ammonu nie zbliżyłeś się, do całego przybrzeża potoku Jabbok, ani do miast górskich, ani do niczego, czego wzbronił Wiekuisty, Bóg nasz. "
Deuteronomy 3:1,"I zwróciliśmy się, i pociągnęliśmy drogą ku Baszanowi; i wystąpił Og, król Baszanu, naprzeciw nam, - on i wszystek lud jego, do walki pod Edrei. "
Deuteronomy 3:2,"I rzekł Wiekuisty do mnie: ""Nie obawiaj się go; gdyż w rękę twoję oddaję go, i wszystek lud jego, i ziemię jego; i uczynisz mu, jakoś uczynił Sychonowi, królowi Emorei, który zasiadał w Cheszbonie."" "
Deuteronomy 3:3,"I podał Wiekuisty, Bóg nasz, w ręce nasze i Oga, króla Baszanu, i wszystek lud jego, - i poraziliśmy go, że nie zostało po nim szczątku. "
Deuteronomy 3:4,"I zdobyliśmy wszystkie miasta jego podówczas; nie było grodu, któregobyśmy nie zabrali im: sześćdziesiąt miast, cały obwód Argob, królestwo Oga Baszańskiego; "
Deuteronomy 3:5,"Wszystko to - miasta, obwarowane murami wysokiemi, bramami i zaworami, - oprócz miast otwartych licznych bardzo. "
Deuteronomy 3:6,"I położyliśmy zaklęcie na nie, jakośmy uczynili Sychonowi, królowi Cheszbonu, kładąc zaklęcie na całą ludność męzką miasta, na kobiety i dzieci. "
Deuteronomy 3:7,Wszelkie zaś bydło i łupy miast zagrabiliśmy sobie. 
Deuteronomy 3:8,"I tak zabraliśmy wówczas ziemię z ręki dwu królów Emorei, które po tej stronie Jardenu, - od potoku Arnon, aż do góry Chermon. "
Deuteronomy 3:9,"Cydończycy nazywają Chermon Syrjonem, Emorejczycy zaś nazywają go Snir. -  "
Deuteronomy 3:10,"Wszystkie miasta na równinie, i cały Gilead, i cały Baszan aż do Salchy i Edrei, miast stołecznych Oga Baszańskiego. "
Deuteronomy 3:11,"Gdyż tylko Og, król Baszanu, pozostał z ostatka olbrzymów; oto łoże jego, - łoże żelazne, - wszak znajduje się w Rabba u synów Ammonu: dziewięć łokci długość jego, a cztery łokcie szerokość jego, na łokieć męzki. "
Deuteronomy 3:12,"Tę oto ziemię zdobyliśmy podówczas; od Aroeru, co nad potokiem Arnon, i połowę góry Gilead wraz z miastami jej, oddałem Reubenidom i Gadydom. "
Deuteronomy 3:13,"Pozostałą zaś część Gileadu, i cały Baszan, królestwo Oga, oddałem połowie pokolenia Menaszy, - cały obwód Argob; cały ten Baszan nazywają ziemią olbrzymów. "
Deuteronomy 3:14,"Jair, syn Menaszy zabrał cały obwód Argob, aż do granic Geszuryty i Maachyty, i nazwał go, oprócz Baszanu, od imienia swego siołami Jaira, aż po dziś dzień. "
Deuteronomy 3:15,Machyrowi zaś oddałem Gilead; 
Deuteronomy 3:16,"A Reubenidom i Gadydom oddałem - od Gileadu aż do potoku Arnon, środek potoku, i Gewul aż do potoku Jabbok, granicy synów Ammonu; "
Deuteronomy 3:17,"I do Araby, Jardenu, Gewulu, od Kinnereth aż do morza Araby, morza Słonego, u stoków Pisgi, ku wschodowi. "
Deuteronomy 3:18,"I rozkazałem wam podówczas, i rzekłem: Wiekuisty, Bóg nasz, oddaje wam ziemię tę w posiadanie; a tak zbrojno pójdziecie przed bracią waszą, synami Israela, wszyscy mężowie wojenni, -  "
Deuteronomy 3:19,"Tylko żony wasze, i dzieci wasze, i stada wasze, - gdyż wiem, że stada liczne macie, - zostaną w miastach waszych, które dałem wam; "
Deuteronomy 3:20,"Dopóki nie da pokoju Wiekuisty braciom waszym jako i wam, a zdobędą i oni ziemię, którą Wiekuisty, Bóg wasz, odda im za Jardenem; - a wtedy wrócicie każdy do posiadłości swojej, którą oddałem wam. "
Deuteronomy 3:21,"Jehoszuemu téż zapowiedziałem wówczas, mówiąc: Oczy twoje widzą wszystko, co uczynił Wiekuisty, Bóg wasz, dwóm królom tym; tak samo uczyni Wiekuisty wszystkim królestwom, do których idziesz; "
Deuteronomy 3:22,"Nie obawiajcie się ich, gdyż Wiekuisty, Bóg wasz, Sam walczy za was! "
Deuteronomy 3:23,"I błagałem Wiekuistego podówczas, mówiąc: "
Deuteronomy 3:24,"Panie Wszechmocny! Tyś począł okazywać słudze Twojemu wielkość Twoję, i rękę Twą potężną; bo gdzież Bóg na niebie, albo na ziemi, któryby spełnić mógł coś podobnego do dzieł Twoich, i do czynów Twoich? "
Deuteronomy 3:25,"Niechże téż przejdę i zobaczę ową ziemię piękną, która za Jardenem, górę ową piękną, i Liban! "
Deuteronomy 3:26,"Ale uniósł się Wiekuisty na mnie z przyczyny waszej, i nie wysłuchał mnie; i rzekł Wiekuisty do mnie: ""Dosyć tobie; nie mów więcej do Mnie w sprawie tej; "
Deuteronomy 3:27,"Wstąp na szczyt Pisgi, a podnieś oczy twe ku zachodowi, i ku północy, i ku południowi, i ku wschodowi, a popatrz oczyma swemi; ponieważ nie przejdziesz za Jarden ten! "
Deuteronomy 3:28,"Ale porucz to Jehoszuemu, i pokrzep go, i utwierdź go, albowiem on pójdzie przed ludem tym, a on poda im w dziedzictwo ziemię, którą zobaczysz!"" "
Deuteronomy 3:29,"I tak pozostaliśmy w nizinie, naprzeciw Beth-Peor. "
Deuteronomy 4:1,"Teraz tedy, Israelu, słuchaj ustaw i praw, których was nauczam, abyście je spełniali, abyście żyli, i poszli, i posiedli ziemię, którą Wiekuisty, Bóg ojców waszych, daje wam; "
Deuteronomy 4:2,"Nie dodawajcie do słowa, które ja wam poruczam, ani odejmujcie od niego, przestrzegając przykazań Wiekuistego, Boga waszego, które ja wam nakazuję. "
Deuteronomy 4:3,"Oczy wasze widziały, co uczynił Wiekuisty za Baal-Peora; gdyż każdego, który szedł za Baal-Peorem, - wytępił go Wiekuisty, Bóg twój, z pośród ciebie; "
Deuteronomy 4:4,"Wy zaś, którzyście lgnęli do Wiekuistego, Boga waszego, żywiście wszyscy po dziś dzień! "
Deuteronomy 4:5,"Patrzcie! nauczałem was ustaw i praw, jako rozkazał mi Wiekuisty, Bóg mój, abyście postępowali podług tego na ziemi, do której wchodzicie, aby zawładnąć nią. "
Deuteronomy 4:6,"Przestrzegajcież ich tedy, a spełniajcie je; gdyż to mądrość wasza, i rozum wasz w oczach ludów, które usłyszawszy o wszystkich ustawach tych powiedzieć muszą: ""zaprawdę, ludem mądrym i rozumnym jest naród ten wielki!"" "
Deuteronomy 4:7,"I gdzież jeszcze naród wielki, któremuby Bóstwo było tak bliskiém jak Wiekuisty, Bóg nasz, - ilekroć go wzywamy? "
Deuteronomy 4:8,"Albo gdzież naród wielki, któryby miał ustawy i prawa tak sprawiedliwe, jak cały zakon ten, który ja przedstawiam wam dzisiaj? "
Deuteronomy 4:9,"Wszakże miej się na baczności, a strzeż duszy twej usilnie, byś nie zapominał rzeczy, które widziały oczy twoje, i aby nie odstępowały od serca twojego, po wszystkie dni żywota twego; a opowiadaj o nich synom twoim, i synom synów twoich; "
Deuteronomy 4:10,"O tym dniu, kiedyś stawał przed Wiekuistym, Bogiem twoim, przy Chorebie, gdy mówił Wiekuisty do mnie: ""Zgromadź Mi lud, abym im obwieścił słowa Moje, z których się nauczą obawiać się Mnie po wszystkie dni, które żyć będą na ziemi, i których téż synów swoich nauczać mają!"" "
Deuteronomy 4:11,"Tedyście przystąpili i stanęli u stóp góry, a góra ona płonęła ogniem do wyżyn niebios, przy ciemności, chmurach i mgle. "
Deuteronomy 4:12,"I przemawiał Wiekuisty do was z pośród ognia; głos słów słyszeliście, aleście postaci żadnej nie widzieli, a jedynie głos! "
Deuteronomy 4:13,"I objawił On wam przymierze Swoje, które rozkazał wam spełniać, - dziesięć wyrzeczeń, i napisał je na dwu tablicach kamiennych; "
Deuteronomy 4:14,"Mnie zaś rozkazał Wiekuisty podówczas nauczać was ustaw i praw, abyście spełniali je na ziemi, do której idziecie, aby ją posiąść; "
Deuteronomy 4:15,"A tak strzeżcie się usilnie, gwoli duszom waszym! - Gdyż nie widzieliście żadnej postaci dnia, którego przemawiał Wiekuisty do was na Chorebie z pośród ognia! "
Deuteronomy 4:16,"Abyście się nie skazili, i nie czynili sobie rzeźby, obrazu jakiejkolwiek podobizny, w postaci mężczyzny albo niewiasty, -  "
Deuteronomy 4:17,"W postaci jakiegokolwiek zwierzęcia, które na ziemi, w postaci jakiegokolwiek ptaka skrzydlatego, który lata pod niebem, "
Deuteronomy 4:18,"W postaci czegokolwiek pełzającego po ziemi, w postaci jakiejkolwiek ryby, która w wodach poniżej ziemi! "
Deuteronomy 4:19,"Albo żebyś podniósłszy oczy swe ku niebu, i widząc słońce i księżyc i gwiazdy, cały zastęp nieba, - dał się uwieść, abyś się im korzył i służył im, które to udzielił Wiekuisty, Bóg twój, wszystkim ludom pod całém niebem. "
Deuteronomy 4:20,"Ale was wziął Wiekuisty, i wywiódł was z topielni żelaza, z Micraim, abyście byli ludem Mu oddanym, jako dziś jesteście. "
Deuteronomy 4:21,"A Wiekuisty rozgniewał się na mnie dla spraw waszych, a przysiągł, że nie przejdę za Jarden, ani wnijdę do owej ziemi pięknej, którą Wiekuisty, Bóg twój, oddaje ci w posiadanie; "
Deuteronomy 4:22,Gdyż ja umrę na ziemi tej; nie przejdę za Jarden; wy zaś przejdziecie i zawładniecie ową ziemią piękną. 
Deuteronomy 4:23,"Strzeżcie się, abyście nie zapomnieli przymierza Wiekuistego, Boga waszego, które zawarł z wami, a nie czynili sobie rzeźby, podobizny czegokolwiek, - jako zakazał ci Wiekuisty, Bóg twój! "
Deuteronomy 4:24,"Albowiem Wiekuisty, Bóg twój, - ogień trawiący, Bóg żarliwy! "
Deuteronomy 4:25,"Gdy rozrodzisz synów i wnuków, a usadowicie się na ziemi tej, ale skazicie się, i uczynicie sobie rzeźby, podobizny czegokolwiek, i uczynicie zło w oczach Wiekuistego, Boga waszego, aby Go rozjątrzyć, -  "
Deuteronomy 4:26,"To świadczę się wam dzisiaj niebem i ziemią, że wyginiecie rychło z ziemi, do której idziecie przez Jarden, aby ją posiąść; nie pożyjecie długo na niej, lecz wytępieni będziecie; "
Deuteronomy 4:27,"I rozproszy was Wiekuisty między ludy, a zostanie was garstka nieliczna między narodami, do których zaprowadzi was Wiekuisty; "
Deuteronomy 4:28,"A będziecie tam służyli bóstwom, dziełu rąk ludzkich, drewnu i kamieniowi, które nie widzą, ani słyszą, ani jedzą, ani powonienia nie mają; "
Deuteronomy 4:29,"I poszukasz ztamtąd Wiekuistego, Boga twojego, i znajdziesz, gdy Go szukać będziesz całém sercem twojém, i całą duszą twoją; "
Deuteronomy 4:30,"W niedoli twojej, a gdy cię spotka to wszystko w następstwie czasów, - tedy zwrócisz się do Wiekuistego, Boga twojego, a usłuchasz głosu Jego. "
Deuteronomy 4:31,"Gdyż Bogiem miłosiernym, Wiekuisty, Bóg twój; nie opuści cię, ani cię zagubi, i nie zapomni przymierza ojców twoich, które im zaprzysiągł; "
Deuteronomy 4:32,"Bo chciej się zapytać u dni przeszłych, które były przed tobą, od dnia, którego stworzył Bóg człowieka na ziemi, i od krańca nieba do krańca nieba, - czy bywała kiedy rzecz tak wielka, albo czy słyszano o czémś podobném? "
Deuteronomy 4:33,"Czy słyszał który lud głos Boga, przemawiającego z pośród ognia, jakoś ty słyszał, - a żywym pozostał? "
Deuteronomy 4:34,"Albo pokusiłże się który bóg przyjść, a wziąć sobie naród z pośród narodu próbami, znamionami, i cudami, i wojną, i ręką przemożną, i ramieniem wyciągniętém, i postrachami wielkimi, jak uczynił dla was Wiekuisty, Bóg wasz, w Micraim przed oczyma twemi? "
Deuteronomy 4:35,"Tobie to pokazano, abyś poznał, że Wiekuisty jest Bóg, a nikt prócz Niego! "
Deuteronomy 4:36,"Z nieba dał ci słyszeć głos Swój, aby cię napominać, a na ziemi ukazał ci ogień Swój wielki, a słowa Jego słyszałeś z pośród ognia; "
Deuteronomy 4:37,"A ponieważ umiłował ojców twoich, wybrał téż i potomstwo ich po nich, i wywiódł cię obliczem Swojém, mocą Swą wielką z Micraim, -  "
Deuteronomy 4:38,"Aby wypędzić narody większe i silniejsze od ciebie przed obliczem twojém; aby cię zaprowadzić i oddać ci ziemię ich w posiadanie, jako dziś widzisz. "
Deuteronomy 4:39,"Poznajże teraz, a weź to do serca twego, że Wiekuisty jest Bogiem, - na niebie, wysoko, i na ziemi, nisko, - niema innego! "
Deuteronomy 4:40,"A przestrzegaj ustaw Jego i przykazań Jego, które nakazuję ci dzisiaj, aby ci dobrze było, i synom twoim po tobie, abyś długo żył na ziemi, którą Wiekuisty, Bóg twój, oddaje ci na zawsze!"" "
Deuteronomy 4:41,"Wtedy oddzielił Mojżesz trzy miasta po tej stronie Jardenu, ku wschodowi słońca, -  "
Deuteronomy 4:42,"Aby uciekał tam zabójca, któryby zabił bliźniego swego nierozmyślnie, nie będąc nieprzyjacielem jego przedtém, aby schroniwszy się do jednego z tych miast życie zachował: "
Deuteronomy 4:43,"Becer na puszczy, na równinie, od Reubenidów, i Ramoth w Gilead od Gadydów, i Golan w Baszan od Menaszydów. "
Deuteronomy 4:44,"A oto zakon, który przedłożył Mojżesz synom Israela; "
Deuteronomy 4:45,"Te są świadectwa, ustawy i prawa, które wygłosił Mojżesz synom Israela, po wyjściu ich z Micraim, -  "
Deuteronomy 4:46,"Z tej strony Jardenu, w nizinie, naprzeciw Beth-Peora, w ziemi Sychona, króla Emorei, który zasiadał w Cheszbonie, a którego poraził Mojżesz i synowie Israela, po wyjściu ich z Micraim, -  "
Deuteronomy 4:47,"I zdobyli ziemię jego, i ziemię Oga, króla Baszanu, - dwu królów Emorejskich, która po tej stronie Jardenu, ku wschodowi słońca; "
Deuteronomy 4:48,"Od Aroer, co nad brzegiem potoku Arnon, aż do góry Syon, czyli Chermon; "
Deuteronomy 4:49,"I całą Arabę, z tej strony Jardenu, ku wschodowi, aż do morza Araby u stoków Pisgi. "
Deuteronomy 5:1,"I zwołał Mojżesz cały Israel, i rzekł do nich: ""Słuchaj Israelu ustaw i praw, które wypowiadam w uszy wasze dzisiaj, a nauczcie się ich, a starajcie się je spełniać! "
Deuteronomy 5:2,"Wiekuisty, Bóg nasz, zawarł z nami przymierze na Chorebie: "
Deuteronomy 5:3,"Nie z ojcami naszymi zawarł Wiekuisty to przymierze, - ale z nami, - z nami, którzyśmy tu wszyscy dziś przy życiu; "
Deuteronomy 5:4,"Twarzą w twarz przemawiał Wiekuisty z wami na górze, z pośród ognia, -  "
Deuteronomy 5:5,"Ja zaś stałem między Wiekuistym i między wami podówczas, abym obwieszczał wam słowo Wiekuistego, bo obawialiście się ognia, a nie wstąpiliście na górę, - i rzekł: "
Deuteronomy 5:6,"""Jam Wiekuisty, Bóg twój, którym cię wywiódł z ziemi Micraim, z domu niewoli! "
Deuteronomy 5:7,Nie będziesz miał bogów innych przed obliczem Mojém! 
Deuteronomy 5:8,"Nie uczynisz sobie rzeźby, żadnej podobizny tego, co na niebie wysoko, i co na ziemi nisko, albo co w wodzie poniżej ziemi! "
Deuteronomy 5:9,"Nie będziesz się im korzył, ani służył im, - gdyż Ja Wiekuisty, Bóg twój, Bóg żarliwy, pomny winy ojców na synach, do trzeciego i czwartego pokolenia nienawidzących Mnie, -  "
Deuteronomy 5:10,"A świadczący miłosierdzie tysiącznemu pokoleniu miłujących Mnie, i przestrzegających przykazań Moich! "
Deuteronomy 5:11,"Nie wzywaj imienia Wiekuistego Boga twojego do fałszu; gdyż nie przepuści Wiekuisty temu, który wzywa imienia jego do fałszu! "
Deuteronomy 5:12,"Przestrzegaj dnia Sobotniego, abyś go święcił, jako rozkazał ci Wiekuisty, Bóg twój! "
Deuteronomy 5:13,"Sześć dni pracuj, i wykonywaj wszelaką robotę twoję; "
Deuteronomy 5:14,"Ale dzień siódmy - Sabbat Wiekuistemu, Bogu twojemu, - nie czyń żadnej roboty, ani ty, ani syn twój, ani córka twoja, ani sługa twój, ani służebnica twoja, ani wół, ani osieł twój, ani żadne bydlę twoje, ani obcy, który w bramach twoich, aby wypoczął sługa twój, i służebnica twoja, jako i ty. "
Deuteronomy 5:15,"A pamiętaj, żeś niewolnikiem był w ziemi Micraim, i wywiódł cię Wiekuisty, Bóg twój, ztamtąd ręką przemożną, i ramieniem wyciągniętém, a przeto przykazał ci Wiekuisty, Bóg twój, obchodzić dzień Sobotni! "
Deuteronomy 5:16,"Czcij ojca twego, i matkę twoję, jako przykazał ci Wiekuisty, Bóg twój, aby się przedłużyły dni twoje, i aby ci dobrze było na ziemi, którą Wiekuisty, Bóg twój, oddaje tobie! "
Deuteronomy 5:17,Nie zabijaj; 
Deuteronomy 5:18,i nie łam małżeńskiej wiary; 
Deuteronomy 5:19,i nie kradnij; 
Deuteronomy 5:20,i nie dawaj przeciw bliźniemu twemu świadectwa fałszywego! 
Deuteronomy 5:21,"I nie pożądaj żony bliźniego twojego, ani pragnij domu bliźniego twego, pola jego, albo sługi jego, albo służebnicy jego, wołu albo osła jego, ani niczego, co do bliźniego twego należy!"" "
Deuteronomy 5:22,"Słowa te wyrzekł Wiekuisty do całego zgromadzenia waszego, na górze, z pośród ognia, obłoku i mgły, głosem doniosłym, nieprzerwanym, i spisał je na dwu tablicach kamiennych, i oddał je mnie; "
Deuteronomy 5:23,"A gdyście usłyszeli głos ten z pośród ciemności, a góra płonęła ogniem, - przystąpiliście do mnie, wszyscy naczelnicy pokoleń waszych, i starsi wasi, -  "
Deuteronomy 5:24,"I rzekliście: ""Oto ukazał nam Wiekuisty, Bóg nasz, chwałę Swoję, i wielkość Swoję; a i głos Jego słyszeliśmy z pośród ognia; dnia dzisiejszego widzieliśmy, że przemawia Bóg do człowieka - a on żywym zostaje; "
Deuteronomy 5:25,"A teraz, pocóż nam umierać? Wszak pożre nas ogień ten wielki; jeżeli dalej usłyszym głos Wiekuistego, Boga naszego, pomrzemy! "
Deuteronomy 5:26,"Albowiem gdzież którykolwiek śmiertelny, któryby słyszał głos Boga żywego, przemawiającego z pośród ognia, jako my, - a żywym pozostał? "
Deuteronomy 5:27,"Przystąpże ty, a wysłuchaj wszystko, co powié Wiekuisty, Bóg nasz, tobie, abyśmy to usłyszeli i spełnili!"" "
Deuteronomy 5:28,"I usłyszał Wiekuisty głos słów waszych, gdyście mówili ze mną, i rzekł Wiekuisty do mnie: ""Słyszałem głos słów ludu tego, które mówili do ciebie, - dobrém to wszystko, co powiedzieli! "
Deuteronomy 5:29,"Oby téż serce ich pozostało takiém, aby się obawiali Mnie, i przestrzegali wszystkich przykazań Moich po wszystkie dni, aby dobrze było im, i synom ich na wieki! "
Deuteronomy 5:30,"Idźże, a powiedz im: wróćcie do namiotów waszych! "
Deuteronomy 5:31,"Ty zaś zostań tu przy Mnie, a powiem ci wszystkie przykazania i ustawy i prawa, których ich nauczać będziesz, aby je spełniali na ziemi, którą oddaję im w posiadanie!"" "
Deuteronomy 5:32,"A przeto starajcie się postępować tak, jako rozkazał wam Wiekuisty, Bóg wasz; nie zbaczajcie ani na prawo, ani na lewo. "
Deuteronomy 5:33,"Całą drogą, którą wskazał wam Wiekuisty, Bóg wasz, postępujcie, abyście żyli i dobrze się wam wiodło, i żebyście przedłużyli dni wasze na ziemi, którą posiądziecie. "
Deuteronomy 6:1,"A oto przykazania, ustawy i prawa, których rozkazał Wiekuisty, Bóg wasz, nauczyć was, abyście je spełniali na ziemi, do której idziecie, by ją posiąść: "
Deuteronomy 6:2,"Żebyś się obawiał Wiekuistego, Boga twojego, przestrzegając wszystkich ustaw i przykazań Jego, które ci przykazuję, - ty i synowie twoi, i synowie synów twoich, po wszystkie dni życia twego, - i aby się przedłużyły dni twoje; "
Deuteronomy 6:3,"Abyś słuchał Israelu, a starał się to spełnić, aby ci dobrze było, i żebyście się rozmnożyli bardzo, - jako przyrzekł ci Wiekuisty, Bóg ojców twoich, - na ziemi, opływającej mlekiem i miodem. "
Deuteronomy 6:4,"Słuchaj, Israelu! Wiekuisty, Bóg nasz, Wiekuisty - jedyny! "
Deuteronomy 6:5,"A będziesz miłował Wiekuistego, Boga twojego, całém sercem twojém, i całą duszą twoją, i całą mocą twoją. "
Deuteronomy 6:6,"I niechaj będą słowa te, które ci przykazuję dzisiaj, na sercu twojém! "
Deuteronomy 6:7,"I wpajaj je dzieciom twoim, i rozmawiaj o nich, bawiąc w domu twoim, i idąc drogą, i kładąc się, i wstawając. "
Deuteronomy 6:8,"I nawiążesz je jako znak na rękę twoję, i niechaj będą przepaską między oczyma twojemi. "
Deuteronomy 6:9,"I napiszesz je na podwojach domu twego, i na bramach twoich! "
Deuteronomy 6:10,"A gdy wprowadzi cię Wiekuisty, Bóg twój, do ziemi, którą zaprzysiągł ojcom twoim, Abrahamowi, Ic'hakowi, i Jakóbowi, że ją da tobie, - miasta wielkie i piękne, których nie budowałeś; -  "
Deuteronomy 6:11,"I domy pełne dóbr wszelakich, których nie napełniałeś; - i studnie wyciosane, których nie wyciosałeś; winnice i oliwnice, których nie sadziłeś, - a będziesz pożywał, i nasycisz się, -  "
Deuteronomy 6:12,"Strzeżże się, abyś nie zapomniał Wiekuistego, który cię wywiódł z ziemi Micraim, z domu niewoli! "
Deuteronomy 6:13,"Wiekuistego, Boga twojego, obawiaj się, i Jemu służ, i na imię Jego przysięgaj! "
Deuteronomy 6:14,"Nie uganiajcie się za bogami cudzymi, z pośród bóstw ludów, które wokoło was! "
Deuteronomy 6:15,"Gdyż Bogiem żarliwym - Wiekuisty, Bóg twój, w pośród ciebie; aby nie wspłonął gniew Wiekuistego, Boga twojego, przeciw tobie, a nie wytępił cię z oblicza ziemi! "
Deuteronomy 6:16,"Nie doświadczajcie Wiekuistego, Boga waszego, jakeście doświadczali Go w Massa! "
Deuteronomy 6:17,"Ściśle przestrzegajcie przykazań Wiekuistego, Boga waszego, i świadectw jego, i ustaw Jego, które ci przykazał. "
Deuteronomy 6:18,"A czyń, co prawe i dobre w oczach Wiekuistego, aby ci się dobrze wiodło, i abyś poszedł i zdobył ową ziemię piękną, którą zaprzysiągł Wiekuisty ojcom twoim; "
Deuteronomy 6:19,"Aby wyrugował wszystkich wrogów twoich przed tobą, jako wyrzekł Wiekuisty. "
Deuteronomy 6:20,"Gdy zapyta cię syn twój w przyszłości, i powie: ""Cóż to za świadectwa, i ustawy i prawa, które przykazał wam Wiekuisty, Bóg nasz?"" "
Deuteronomy 6:21,"Odpowiesz wtedy synowi twemu: ""Niewolnikami byliśmy Faraona w Micraim, i wywiódł nas Wiekuisty z Micraim ręką przemożną; "
Deuteronomy 6:22,"I czynił Wiekuisty znamiona, i cuda wielkie i dotkliwe nad Micraim, nad Faraonem i nad całym domem jego w oczach naszych; "
Deuteronomy 6:23,"A nas wywiódł ztamtąd, aby zaprowadzić nas, i oddać nam ziemię, którą zaprzysiągł ojcom naszym. "
Deuteronomy 6:24,"I przykazał nam Wiekuisty spełniać wszystkie te ustawy, - obawiać się Wiekuistego, Boga naszego, aby nam dobrze było po wszystkie dni, aby nam życie zachować, jako i dziś. "
Deuteronomy 6:25,"I będzie to zasługą naszą, gdy będziemy się starali spełniać cały ten zakon przed Wiekuistym, Bogiem naszym, jako przykazał nam. "
Deuteronomy 7:1,"Gdy zaprowadzi cię Wiekuisty, Bóg twój, do ziemi, do której idziesz, abyś ją posiadł, i wyruguje narody liczne przed obliczem twojém: Chittejczyka, i Girgaszytę, i Emorejczyka, i Kanaanejczyka, i Peryzejczyka, i Chywitę, i Jebusytę, - siedm narodów większych i silniejszych od ciebie, -  "
Deuteronomy 7:2,"A wyda je Wiekuisty, Bóg twój, tobie, że porazisz je: podaj je wtedy zaklęciu; nie zawieraj z niemi przymierza, ani oszczędzaj ich, -  "
Deuteronomy 7:3,"I nie spowinowacaj się z niemi; córki twojej nie wydawaj za syna jego, i córki jego nie bierz dla syna twego; "
Deuteronomy 7:4,"Gdyżby odwiódł syna twego odemnie, a służyliby bogom cudzym, że wspłonąłby gniew Wiekuistego na was, a wytępiłby cię rychło; "
Deuteronomy 7:5,"Lecz tak postępujcie z nimi: ofiarnice ich zburzcie, a posągi ich pokruszcie, a gaje ich wyrąbcie, a bałwany ich popalcie ogniem. "
Deuteronomy 7:6,"Boś ty lud święty Wiekuistemu, Bogu twojemu; ciebie wybrał Wiekuisty, Bóg twój, abyś był ludem Jego wyłącznym, ze wszystkich ludów na powierzchni ziemi; "
Deuteronomy 7:7,"Nie przeto, żebyście liczniejsi byli, niż wszystkie ludy, polubił was Wiekuisty, i wybrał was, - wyście wszak najmniej liczni ze wszystkich ludów; "
Deuteronomy 7:8,"Lecz dla miłości Wiekuistego ku wam, i dla zachowania przysięgi, którą zaprzysiągł ojcom waszym, wywiódł was Wiekuisty ręką przemożną, i oswobodził cię z domu niewoli, z ręki Faraona, króla Micraim. "
Deuteronomy 7:9,"A tak wiedz, że Wiekuisty, Bóg twój, jedynie Bogiem jest, Bogiem rzetelnym, który zachowuje przymierze i łaskę miłującym Go i przestrzegającym przykazań Jego, - do tysiącznego pokolenia; "
Deuteronomy 7:10,"A odpłaca nienawidzącym Go - każdemu w obliczu jego, aby go zagubić; nie omieszka nienawidzącemu Go, w obliczu jego odpłaci mu. "
Deuteronomy 7:11,"I tak przestrzegaj zakonu, i ustaw, i praw, które przykazuję ci dzisiaj, abyś je spełniał. "
Deuteronomy 7:12,"I stanie się, za to, że słuchać będziecie praw tych strzegąc i spełniając je, - że ci wtedy dochowa Wiekuisty, Bóg twój, przymierza i łaski, które zaprzysiągł ojcom twoim; "
Deuteronomy 7:13,"I umiłuje cię, i pobłogosławi, i rozmnoży cię, i pobłogosławi owoc żywota twojego, i owoc ziemi twojej, zboże twoje i moszcz twój, i oliwę twoję, płód rogacizny twojej, i przychowek trzód twoich, na ziemi, którą zaprzysiągł ojcom twoim oddać tobie. "
Deuteronomy 7:14,"Błogosławionym będziesz nad wszystkie ludy; nie będzie u ciebie niepłodnego, ani niepłodnej, - nawet między bydłem twojém. "
Deuteronomy 7:15,"I oddali Wiekuisty od ciebie wszelką niemoc, i wszelkie choroby Micraimu dotkliwe, które znasz; nie dopuści ich na cię, lecz sprowadzi je na wszystkich nieprzyjaciół twoich; "
Deuteronomy 7:16,"I pochłoniesz wszystkie te ludy, które Wiekuisty, Bóg twój, poda tobie; nie użali się nad niemi oko twoje, abyś nie służył bogom ich: bo byłoby to zasadzką dla ciebie. "
Deuteronomy 7:17,"Gdybyś powiedział w sercu twojém: ""liczniejsze są narody te odemnie, - jakże zdołam je wypędzić?"" "
Deuteronomy 7:18,"Nie obawiaj się ich; - wspomnij na to, co uczynił Wiekuisty, Bóg twój, Faraonowi, i całemu Micraim; "
Deuteronomy 7:19,"Na owe doświadczenia wielkie, które widziały oczy twoje, i na znamiona i cuda, i rękę przemożną, i ramię podniesione, któremi cię wywiódł Wiekuisty, Bóg twój; - tak to uczyni Wiekuisty, Bóg twój, wszystkim ludom, których się obawiasz; "
Deuteronomy 7:20,"Szerszeni téż naszle Wiekuisty, Bóg twój, na nie, aż wyginą pozostali i ukryci przed obliczem twojém; "
Deuteronomy 7:21,"Nie lękaj się ich; gdyż Wiekuisty, Bóg twój, wpośród ciebie, Bóg wielki i groźny! "
Deuteronomy 7:22,"I wyruguje Wiekuisty, Bóg twój, narody te przed tobą powoli; nie wytępisz ich szybko, by nie namnożyły się przeciw tobie zwierzęta dzikie. "
Deuteronomy 7:23,"I wyda je Wiekuisty, Bóg twój, tobie, i przerazi je przerażeniem wielkiém, aż wytępione będą. "
Deuteronomy 7:24,"I wyda królów ich w ręce twoje, i zgładzisz imię ich z pod nieba; nie ostoi się nikt przed tobą, póki nie wytępisz ich. "
Deuteronomy 7:25,"Posągi bóstw ich popalisz ogniem; nie pożądaj srebra i złota na nich, by je zabierać sobie: abyś się nie usidlił w niém; ponieważ ohydą to dla Wiekuistego, Boga twojego; "
Deuteronomy 7:26,"A nie wnoś ohydy w dom twój, abyś nie uległ zaklęciu, jak ono: brzydzić się tém będziesz, a pogardzać niém, bo zaklęte to! "
Deuteronomy 8:1,"Wszystkie przykazania, które nakazuję wam dzisiaj, starajcie się spełniać, abyście żyli, i rozmnożyli się, i weszli i zdobyli ziemię, którą zaprzysiągł Wiekuisty ojcom waszym; "
Deuteronomy 8:2,"A pamiętaj na całą drogę, którą cię prowadził Wiekuisty, Bóg twój, oto już czterdzieści lat po pustyni, aby cię ukorzyć, aby cię doświadczyć i poznać, co w sercu twojém, - czy będziesz przestrzegał przykazań Jego, czy téż nie? "
Deuteronomy 8:3,"Przeto upokarzał cię, i morzył cię głodem, i karmił cię manną, którejś nie znał ani znali ojcowie twoi, - aby ci pokazać, iż nie samym chlebem żyje człowiek, ale i przez każde wyrzeczenie ust Wiekuistego, żyć może człowiek; "
Deuteronomy 8:4,"Odzież twoja nie zwiotszała na tobie, a noga twoja nie nabrzmiała - oto już czterdzieści lat. "
Deuteronomy 8:5,"I tak poznaj w sercu swojém, że jako naucza człowiek syna swego, tak Wiekuisty, Bóg twój, naucza ciebie! "
Deuteronomy 8:6,"Przestrzegaj tedy przykazań Wiekuistego, Boga twojego, abyś chodził drogami Jego, i obawiał się Go; "
Deuteronomy 8:7,"Albowiem Wiekuisty, Bóg twój, prowadzi cię do ziemi pięknej, do ziemi, gdzie potoki wód, źródła i tonie wypływają po dolinach i górach; "
Deuteronomy 8:8,"Do ziemi pszenicy, i jęczmienia, i winogradu, i fig, i granatowych drzew; do ziemi oliwników i miodu; "
Deuteronomy 8:9,"Do ziemi, w której bez skąpienia będziesz pożywał chléb, i gdzie na niczém zbywać ci nie będzie; do ziemi, której kamienie żelazem, a z której gór wydobywać będziesz miedź; "
Deuteronomy 8:10,"I będziesz jadł i nasycisz się; i będziesz błogosławił Wiekuistego, Boga twojego, za ziemię piękną, którą dał tobie. "
Deuteronomy 8:11,"Strzeż się, abyś nie zapomniał Wiekuistego, Boga twego, abyś nie zaniedbał przykazań, i praw, i ustaw Jego, które ci dzisiaj nakazuję! "
Deuteronomy 8:12,"By gdy jeść będziesz do syta, i domy piękne pobudujesz, a zamieszkasz w nich, -  "
Deuteronomy 8:13,"A rogacizny i trzód ci się namnoży, srebra téż i złota ci się namnoży, i wszystko co twoje się rozmnoży, -  "
Deuteronomy 8:14,"Nie wyniosło się serce twoje, abyś zapomniał Wiekuistego, Boga twojego, który cię wywiódł z ziemi Micraim, z domu niewoli, -  "
Deuteronomy 8:15,"Który cię przeprowadził przez tę pustynię wielką i straszną, gdzie żmije, węże jadowite, i niedźwiadki, i susza bezwodna, a wytoczył ci wodę ze skały krzemiennej; "
Deuteronomy 8:16,"Który karmił cię na pustyni manną, której nie znali ojcowie twoi, - aby cię ukorzyć i doświadczyć, aby ci dobrze uczynić w przyszłości twojej! -  "
Deuteronomy 8:17,Abyś nie rzekł w sercu swojém: siła moja i moc ręki mojej zdobyła mi te dobra; 
Deuteronomy 8:18,"Lecz pamiętaj na Wiekuistego, Boga twojego, - iż On to jest, który ci użycza siły ku nabywaniu dóbr, - aby stwierdzić przymierze Swoje, które zaprzysiągł ojcom twoim, jako dziś widzisz. "
Deuteronomy 8:19,"I będzie, gdy zapomnisz Wiekuistego, Boga twojego, a pójdziesz za bogami cudzymi, i będziesz im służył i korzył się im, - to ostrzegam was dzisiaj, że zginąć zginiecie! "
Deuteronomy 8:20,"Jako narody, które Wiekuisty gubi przed wami, tak zginiecie i wy za to, że nie posłuchacie głosu Wiekuistego Boga waszego. "
Deuteronomy 9:1,"Słuchaj Israelu! ty przeprawisz się dziś za Jarden, by pójść zawładnąć narodami większemi i silniejszemi od ciebie, miastami wielkiemi i warownemi aż pod niebo; "
Deuteronomy 9:2,"Ludem wielkim i rosłym, synami Enakitów, które znasz, i o którycheś słyszał: ""Kto ostoi się przed synami Enaka!"" "
Deuteronomy 9:3,"Wiedzże teraz, iż Wiekuisty, Bóg twój, Sam idzie przed tobą, jako ogień trawiący; On je wytępi, i On je zegnie przed tobą, że je wypędzisz, a zgładzisz szybko, jako ci przyrzekł Wiekuisty. "
Deuteronomy 9:4,"Nie mów wszakże w sercu swém, gdy je wyruguje Wiekuisty, Bóg twój, przed obliczem twojém, - powiadając: dla zasługi mojej przywiódł mnie Wiekuisty, abym posiadł tę ziemię, - a dla niegodziwości tych narodów Wiekuisty wypędza je przed obliczem twojém; -  "
Deuteronomy 9:5,"Nie dla zasługi twojej, ani dla prawości serca twego wchodzisz, by posiąść ich ziemię, - lecz dla niegodziwości narodów tych, Wiekuisty, Bóg twój, wypędza je przed obliczem twojém, i aby stwierdził słowo, które zaprzysiągł Wiekuisty ojcom twoim, Abrahamowi, Ic'hakowi, i Jakóbowi! "
Deuteronomy 9:6,"Wiedzże tedy, że nie dla zasługi twojej, Wiekuisty, Bóg twój, oddaje ci tę ziemię piękną, abyś ją posiadł, - boś ty lud twardego karku! "
Deuteronomy 9:7,"Pamiętaj, a nie zapominaj, jakoś jątrzył Wiekuistego, Boga twojego, na pustyni; od onego dnia, któregoś wyszedł z ziemi Micraim, aż do przyjścia waszego na to miejsce, przekorni byliście Wiekuistemu! "
Deuteronomy 9:8,"I przy Chorebie jątrzyliście Wiekuistego, i rozgniewał się Wiekuisty na was, tak, że chciał was wytępić. "
Deuteronomy 9:9,"Gdym wstąpił na górę, by wziąć tablice kamienne, tablice przymierza, które zawarł Wiekuisty z wami, i przebyłem na górze czterdzieści dni, i czterdzieści nocy, chleba nie jadłem, ani wody nie piłem; "
Deuteronomy 9:10,"Dał mi wtedy Wiekuisty dwie tablice kamienne, opisane palcem Bożym; a na nich wszystkie słowa, które wyrzekł Wiekuisty do was na górze z pośród ognia, w dzień zgromadzenia; "
Deuteronomy 9:11,"I stało się po upływie czterdziestu dni, i czterdziestu nocy, że dał mi Wiekuisty dwie tablice kamienne, tablice przymierza; "
Deuteronomy 9:12,"I rzekł Wiekuisty do mnie: powstań, znijdź ztąd czémprędzej, bo skaził się lud twój, któryś wywiódł z Micraim; zboczyli rychło z drogi, którąm wskazał im: zrobili sobie litego bałwana! "
Deuteronomy 9:13,"I oświadczył mi Wiekuisty, i rzekł: ""Widzę Ja ten lud, oto lud to twardego karku; "
Deuteronomy 9:14,"Odstąp odemnie, a wytępię ich, i zgładzę imię ich z pod nieba; a uczynię z ciebie naród możniejszy i liczniejszy od niego!"" "
Deuteronomy 9:15,"I zwróciłem się, i zstąpiłem z góry, - góra zaś płonęła ogniem, - a dwie tablice przymierza na obu rękach moich; "
Deuteronomy 9:16,"I spojrzałem, a oto - zgrzeszyliście Wiekuistemu, Bogu waszemu; uczyniliście sobie cielca litego, zboczyliście rychło z drogi, którą wskazał wam Wiekuisty! "
Deuteronomy 9:17,"Pochwyciwszy tedy owe dwie tablice, rzuciłem je z obu rąk moich, a rozbiłem je przed oczyma waszemi! "
Deuteronomy 9:18,"I upadłem przed obliczem Wiekuistego, jak przedtém, - czterdzieści dni i czterdzieści nocy, chleba nie jadłem, i wody nie piłem, - dla wszystkich grzechów waszych, któremiście zgrzeszyli, czyniąc zło w oczach Wiekuistego, jątrząc Go; "
Deuteronomy 9:19,"Gdyż obawiałem się gniewu i zapalczywości, któremi rozgniewał się był Wiekuisty na was, chcąc wytępić was, - i wysłuchał mnie Wiekuisty i tym razem; "
Deuteronomy 9:20,"Na Ahrona téż rozgniewał się Wiekuisty bardzo, chcąc go zagubić; i modliłem się téż za Ahronem onegoż czasu. "
Deuteronomy 9:21,"I grzeszne dzieło wasze, któreście uczynili, - cielca tego wziąłem, i spaliłem go ogniem, i rozbiłem go, krusząc dobrze, aż się stał miałkim jak proch, i wrzuciłem proch jego w potok spływający z góry; "
Deuteronomy 9:22,"I w Thabera, i w Massa, i w Kibroth-Hataawa, rozdrażnialiście Wiekuistego. "
Deuteronomy 9:23,"A gdy wysyłał was Wiekuisty z Kadesz-Barnea, mówiąc: ""Idźcie, a zdobądźcie ziemię, którą oddaję wam,"" - sprzeciwiliście się również słowu Wiekuistego, Boga waszego, i nie ufaliście Mu, aniście słuchali głosu Jego; "
Deuteronomy 9:24,"Przekorni byliście Wiekuistemu od dnia, którego was poznałem... "
Deuteronomy 9:25,"I tak przeleżałem przed obliczem Wiekuistego owe czterdzieści dni, i czterdzieści nocy, przez które przeleżałem, - gdyż wyrzekł Wiekuisty, że wytępi was; "
Deuteronomy 9:26,"I modliłem się do Wiekuistego, i rzekłem: Panie, Wiekuisty! Nie gub ludu Twego, i udziału Twego, któryś wyzwolił wielkością Twoją, któryś wywiódł, z Micraim ręką potężną; "
Deuteronomy 9:27,"Wspomnij na sługi Twoje, Abrahama, Ic'haka, i Jakóba! nie zważaj na upór ludu tego, na niegodziwość jego, i na grzeszność jego! "
Deuteronomy 9:28,"Aby nie rzekli mieszkańcy ziemi, z której wywiodłeś nas: ""Przeto, iż nie mógł Wiekuisty wprowadzić ich do ziemi, którą im przyrzekł, i dla nienawiści ku nim, wywiódł ich, aby ich zagubić na pustyni!"" "
Deuteronomy 9:29,"A oni wszak lud Twój, i udział Twój, któryś wywiódł w mocy Twojej wielkiej, i ramieniem Twojém podniesioném!"" "
Deuteronomy 10:1,"W owym to czasie rzekł Wiekuisty do mnie: ""Wyciosaj sobie dwie tablice kamienne, podobne do pierwszych, i wstąp do Mnie na górę, i sporządź sobie skrzynię drewnianą; "
Deuteronomy 10:2,"A napiszę na tablicach tych słowa, które znajdowały się na tablicach pierwszych, któreś rozbił, a włożysz je do skrzyni!"" "
Deuteronomy 10:3,"Sporządziłem tedy skrzynię z drzewa akacyowego, i wyciosałem dwie tablice kamienne, podobne do pierwszych, i wstąpiłem na górę, a dwie tablice w ręku moim: "
Deuteronomy 10:4,"I napisał On na tablicach, na podobieństwo pisma poprzedniego, owe dziesięć słów, które wyrzekł Wiekuisty do was na górze zpośród ognia, w dzień zgromadzenia, i dał je Wiekuisty mnie. "
Deuteronomy 10:5,"I zwróciłem się, i zstąpiłem z góry, i złożyłem tablice owe do skrzyni, którą sporządziłem, i zostały tam, jako mi rozkazał Wiekuisty... "
Deuteronomy 10:6,"Synowie zaś Israela wyruszyli wtedy ze studzien Bne-Jaakan ku Mosera; tam umarł Ahron, i tam pochowany został, i piastował kapłaństwo syn jego, Elazar, miasto niego. "
Deuteronomy 10:7,"Ztamtąd wyruszyli do Gudgod, a z Gudgod do Jotbatha, do ziemi obfitującej w potoki wód... "
Deuteronomy 10:8,"Wówczas to oddzielił Wiekuisty pokolenie Lewi, aby nosiło arkę przymierza Wiekuistego, aby stawało przed obliczem Wiekuistego, do usługi Jemu, i aby błogosławiło w imieniu Jego aż po dziś dzień. "
Deuteronomy 10:9,"Przeto nie dostało się Lewiemu części ani udziału przy braciach jego: Wiekuisty, - On udziałem jego, jako mu powiedział Wiekuisty, Bóg twój. "
Deuteronomy 10:10,"I tak zostawałem na górze, jako za dni poprzednich, czterdzieści dni i czterdzieści nocy; i wysłuchał mnie Wiekuisty i na ten raz: nie chciał Wiekuisty zagubić cię; "
Deuteronomy 10:11,"I rzekł Wiekuisty do mnie: ""Wstań, wyrusz w drogę przed ludem tym, - niechaj pójdą, a zdobędą ziemię, którąm zaprzysiągł ojcom ich, oddać im."" "
Deuteronomy 10:12,"A teraz, Israelu, czegoż Wiekuisty, Bóg twój, żąda od ciebie? Wszak tylko, abyś obawiał się Wiekuistego, Boga twojego, abyś postępował po wszystkich drogach Jego, abyś Go miłował, i służył Wiekuistemu, Bogu twojemu, całém sercem twojém, i całą duszą twoją! "
Deuteronomy 10:13,"Abyś przestrzegał przykazań Wiekuistego, i ustaw Jego, które przykazuję ci dzisiaj dla dobra twojego! "
Deuteronomy 10:14,"Oto, Wiekuistego, Boga twego, są niebiosa i niebiosa niebios, ziemia, i wszystko, co na niej; "
Deuteronomy 10:15,"Wszakże tylko ojców twoich upodobał Sobie Wiekuisty, że umiłował ich, i wybrał was, potomstwo ich po nich, ze wszystkich ludów, jako to dziś widzisz; "
Deuteronomy 10:16,"I tak obrzezajcie skorupę serca waszego, a karku waszego nie zatwardzajcie więcej, -  "
Deuteronomy 10:17,"Albowiem Wiekuisty, Bóg wasz, jest to Bóg bogów, i Pan panów, Bóg wielki, potężny, i wspaniały, który nie zważa na osoby, ani bierze datku; "
Deuteronomy 10:18,"Który wymierza sprawiedliwość sierocie i wdowie, a miłuje cudzoziemca, dając mu chléb i odzież; "
Deuteronomy 10:19,Miłujcież tedy i wy cudzoziemca; boście cudzoziemcami byli w ziemi Micraim; 
Deuteronomy 10:20,"Wiekuistego, Boga twojego, się obawiaj, Jemu będziesz służył, i do Niego lgnął, i w imię Jego przysięgał. "
Deuteronomy 10:21,"On chwałą twoją, i On Bogiem twoim, który spełnił na tobie owe wielkie i wspaniałe rzeczy, które widziały oczy twoje; "
Deuteronomy 10:22,"W siedmdziesiąt dusz zstąpili ojcowie twoi do Micraim, a teraz uczynił cię Wiekuisty, Bóg twój, jako gwiazdy nieba mnóstwem! "
Deuteronomy 11:1,"I tak miłuj Wiekuistego, Boga twojego, i przestrzegaj urządzeń Jego, i ustaw, i praw, i przykazań Jego, po wszystkie dni; "
Deuteronomy 11:2,"A poznajcie dzisiaj, - gdyż nie przemawiam do synów waszych, którzy nie poznali, i nie widzieli, - karcenie Wiekuistego, Boga waszego, wielkość Jego, rękę Jego przemożną, i ramię Jego podniesione, "
Deuteronomy 11:3,"I znamiona Jego, które spełnił wpośród Micraim nad Faraonem i całą ziemią jego; "
Deuteronomy 11:4,"I co uczynił wojsku Micrejskiemu, koniom, i wozom jego, na które rozlał wody morza Sitowego, gdy ścigali was, i zagubił je Wiekuisty, aż po dzień dzisiejszy; "
Deuteronomy 11:5,"I co uczynił dla was na pustyni, pókiście nie doszli do miejsca tego; "
Deuteronomy 11:6,"I co uczynił Dathanowi i Abiramowi, synom Eliaba, syna Reubena, gdy rozwarła ziemia paszczę swą, i pochłonęła ich, i namioty ich i wszelką istotę, która w ich śladach, wpośród całego Israela; "
Deuteronomy 11:7,"Wszak oczy wasze widziały wszystkie dzieła Wiekuistego, wielkie, których dokonał. "
Deuteronomy 11:8,"Przestrzegajcie tedy wszystkich przykazań, które wam przykazuję dzisiaj, - abyście się wzmocnili, i poszli, i zdobyli ziemię, do której idziecie, aby ją posiąść; "
Deuteronomy 11:9,"I żebyście długo żyli na ziemi, o której zaprzysiągł Wiekuisty ojcom waszym, iż ją odda im, i potomstwu ich, ziemię, opływającą mlekiem i miodem; "
Deuteronomy 11:10,"Gdyż ziemia, do której idziesz, aby ją zdobyć, - nie jest jako ziemia Micraim, z którejście wyszli, gdzie posiawszy nasienie swoje, polewałeś je przy pomocy nóg twoich, jako ogród warzywny; "
Deuteronomy 11:11,"Ale ziemia, do której idziecie, aby ją zdobyć, - ziemia jest gór i dolin; od deszczu nieba napawa się wodą; "
Deuteronomy 11:12,"Ziemia, którą Wiekuisty, Bóg twój, się opiekuje; bezustannie oczy Wiekuistego, Boga twojego, na niej, - od początku roku, i aż po koniec roku. "
Deuteronomy 11:13,"I stanie się, gdy słuchać będziecie przykazań moich, które przykazuję wam dzisiaj, abyście miłowali Wiekuistego, Boga waszego, i służyli mu całem sercem waszém, i całą duszą waszą, -  "
Deuteronomy 11:14,"Dam wtedy deszcz ziemi waszej w czasie swoim, wczesny i późny; i będziesz zbierał zboże twoje, i wino twoje, i oliwę twoję; "
Deuteronomy 11:15,"Dam téż trawę na polu twojém dla bydła twego; i będziesz jadł, a nasycisz się. "
Deuteronomy 11:16,"Strzeżcie się, aby się nie dało uwieść serce wasze, abyście nie odstąpili, i służyli bogom innym, i korzyli się im; "
Deuteronomy 11:17,"Inaczej wspłonie gniew Wiekuistego na was, i zamknie On niebo, i nie będzie deszczu, ziemia téż nie wyda plonu swego; a zginiecie rychło z ziemi pięknej, którą Wiekuisty oddaje wam! "
Deuteronomy 11:18,"I tak przyjmcie te słowa moje do serca waszego, i do duszy waszej; i nawiążcie je jako znak na rękę waszę, i niechaj będą przepaską między oczyma waszemi; "
Deuteronomy 11:19,"A nauczajcie ich synów waszych, mówiąc o nich, gdy siędziesz w domu twoim, i gdy pójdziesz drogą, i gdy położysz się, i gdy wstaniesz; "
Deuteronomy 11:20,"I napiszesz je na podwojach domu twego, i na bramach twoich: "
Deuteronomy 11:21,"Aby umnożyły się dni wasze, i dni synów waszych na ziemi, którą zaprzysiągł Wiekuisty ojcom waszym, - oddać im, ile dni niebo nad ziemią. "
Deuteronomy 11:22,"Bo gdy przestrzegać będziecie wszystkich przykazań tych, które nakazuję wam spełniać, byście miłowali Wiekuistego, Boga waszego, postępowali po wszystkich drogach Jego, i lgnęli do Niego, -  "
Deuteronomy 11:23,"Wypędzi tedy Wiekuisty wszystkie owe narody przed obliczem waszém, i zawładniecie narodami większemi i silniejszemi od was; "
Deuteronomy 11:24,"Każde miejsce po którem stąpi stopa nogi waszej, waszem będzie; od puszczy i Libanu, od rzeki, rzeki Frath do morza zachodniego, będzie granica wasza; "
Deuteronomy 11:25,"Nie ostoi się nikt przed wami; postrach i trwogę przed wami szerzyć będzie Wiekuisty, Bóg wasz, na każdej ziemi, po której stąpicie, jako przyrzekł wam. "
Deuteronomy 11:26,"Oto, przedstawiam wam dzisiaj błogosławieństwo i przekleństwo; "
Deuteronomy 11:27,"Błogosławieństwo, - jeżeli usłuchacie przykazań Wiekuistego, Boga waszego, które wam przykazuję dzisiaj; "
Deuteronomy 11:28,"A przekleństwo, - jeżeli nie usłuchacie przykazań Wiekuistego, Boga waszego, i zstąpicie z drogi, którą wam wskazuję dzisiej, idąc za bogami innymi, których nieznacie. "
Deuteronomy 11:29,"I będzie, gdy wprowadzi cię Wiekuisty, Bóg twój, do ziemi, do której idziesz, abyś ją posiadł, udzielisz wtedy błogosławieństwo na górze Geryzym, a przekleństwo na górze Ebal; "
Deuteronomy 11:30,"Oto są one tam, za Jardenem, na zachodzie, na drodze ku zachodowi słońca, w ziemi Kanaanejczyka, osiadłego na stepie, naprzeciw Gilgal, w pobliżu dąbrowy More. "
Deuteronomy 11:31,"Albowiem przechodzicie za Jarden, aby wejść i posiąść tę ziemię, którą Wiekuisty, Bóg wasz, oddaje wam, - a posiądziecie ją, i zamieszkacie w niej; "
Deuteronomy 11:32,"Starajcie się tedy spełniać wszystkie te ustawy, i prawa, które przedstawiam wam dzisiaj! "
Deuteronomy 12:1,"Oto ustawy i prawa, które starać się powinniście spełniać na ziemi, którą oddaje Wiekuisty, Bóg ojców twoich, tobie, abyś ją posiadł, po wszystkie dni, w których żyć będziesz na tej ziemi: "
Deuteronomy 12:2,"Do szczętu zburzycie wszystkie miejsca, na których służyły narody, któremi zawładniecie, bogom swoim, - na górach wysokich i na pagórkach, i pod każdem drzewem zielonem; -  "
Deuteronomy 12:3,"I rozwalicie ofiarnice ich, i skruszycie posągi ich, i poświęcone gaje ich spalicie ogniem, rzeźby téż bóstw ich rozbijecie, a zgładzicie imię ich z miejsca onego. "
Deuteronomy 12:4,"Nie czyńcie podobnych dla Wiekuistego, Boga waszego; "
Deuteronomy 12:5,"A tylko ku miejscu, które wybierze Wiekuisty, Bóg wasz, ze wszystkich pokoleń waszych, aby położyć imię Swoje tam, ku siedzibie Jego się zwracajcie, i tam przychodzić będziesz. "
Deuteronomy 12:6,"Tamże przynosić będziecie całopalenia wasze, i rzeźne ofiary, i dziesięciny wasze, i dań rąk waszych, i objaty, i dobrowolne dary wasze, i pierworodne rogacizny i trzód waszych; "
Deuteronomy 12:7,"A spożywajcie je tam przed obliczem Wiekuistego, Boga waszego, a weselcie się, wy i rodziny wasze, wszelkim dobytkiem rąk waszych, którym pobłogosławił ci Wiekuisty, Bóg twój; "
Deuteronomy 12:8,"Nie będziecie czynili według tego wszystkiego, co my tu czynim dzisiaj, - każdy - wszystko, co godziwém w oczach jego! "
Deuteronomy 12:9,"Przeto, żeście nie dostąpili dotąd spoczynku i posiadłości, którą Wiekuisty, Bóg twój, nadaje tobie. "
Deuteronomy 12:10,"Ale gdy przejdziecie za Jarden, a osiądziecie na ziemi, którą Wiekuisty, Bóg wasz, obdziela was, i uspokoi was od wszystkich wrogów waszych wokoło, i będziecie mieszkali bezpiecznie: "
Deuteronomy 12:11,"Wtedy, na to miejsce, które wybierze Wiekuisty, Bóg wasz, aby ustanowić imię Swoje w niém, tam przynoście wszystko, co przykazuję wam: całopalenia, rzeźne ofiary, dziesięciny wasze, i dań rąk waszych, i wszystko wybrane na objaty wasze, któreście ślubowali Wiekuistemu; "
Deuteronomy 12:12,"I weselić się będziecie przed obliczem Wiekuistego, Boga waszego, - wy, i synowie wasi, i córki wasze, i sługi, i służebnice wasze, i Lewita, który w bramach waszych, ponieważ niema on części ani udziału z wami. "
Deuteronomy 12:13,"Strzeż się, abyś nie składał całopaleń twoich na każdém miejscu, które sobie upatrzysz; "
Deuteronomy 12:14,"Ale jedynie na tém miejscu, które wybierze Wiekuisty w jedném z pokoleń twoich, tam składaj całopalenia twoje, i tam czyń wszystko co przykazuję tobie. "
Deuteronomy 12:15,"Wszakże, ile tylko zapragnie dusza twoja, możesz zarzynać i pożywać mięso, z błogosławieństwa Wiekuistego, Boga twojego, które ci użyczył, - we wszystkich bramach twoich, - nieczysty i czysty pożywać je może, jako sarnę albo jelenia. "
Deuteronomy 12:16,"Tylko krwi pożywać nie będziecie; na ziemię wylewaj ją, jako wodę. "
Deuteronomy 12:17,"Nie wolno ci pożywać w bramach twoich dziesięciny zboża, i wina, i oliwy twojej, i pierworodnych rogacizny twojej, i trzód twoich, ani żadnych objat twoich, którebyś ślubował, albo dobrowolnych darów twoich, i dani rąk twoich; "
Deuteronomy 12:18,"Lecz tylko przed obliczem Wiekuistego, Boga twojego, pożywać to będziesz, na miejscu, które wybierze Wiekuisty, Bóg twój, - ty, i syn twój, i córka twoja, i sługa twój, i służebnica twoja, i Lewita, który w bramach twoich; i będziesz się weselił przed Wiekuistym, Bogiem twoim, wszelkim dobytkiem rąk twoich. "
Deuteronomy 12:19,"Strzeż się, abyś nie opuszczał Lewity po wszystkie dni na ziemi twojej! "
Deuteronomy 12:20,"Gdy rozszerzy Wiekuisty, Bóg twój, granicę twoję, jako ci przyrzekł, a powiedziałbyś: Chciałbym pożywać mięso, - dla tego, że zapragnie dusza twoja pożywać mięsa, - ile tylko zapragnie dusza twoja, możesz pożywać mięsa. "
Deuteronomy 12:21,"Jeżeliby zbyt odległém od ciebie było miejsce, które wybierze Wiekuisty, Bóg twój, aby położyć imię Swoje tam, - zarzynaj wtedy z rogacizny twojej i z trzód twoich, które dał ci Wiekuisty, - jakom ci rozkazał, a pożywaj w bramach twoich, ile zapragnie dusza twoja; "
Deuteronomy 12:22,"Ale jako pożywa się sarnę, albo jelenia, tak je pożywaj; nieczysty i czysty zarówno pożywać je mogą; "
Deuteronomy 12:23,"Wszakże bądź wytrwałym, abyś nie pożywał krwi; albowiem krew - jest to dusza, a nie pożywaj duszy wraz z mięsem; "
Deuteronomy 12:24,Nie pożywaj jej; na ziemię wylewaj ją jako wodę! 
Deuteronomy 12:25,"Nie pożywaj jej, aby dobrze się wiodło tobie, i synom twoim po tobie, gdybyś czynił, co godziwém w oczach Wiekuistego! "
Deuteronomy 12:26,"Tylko świętości twoje, które mieć będziesz, i objaty twoje zabieraj, i przychodź na miejsce, które wybierze Wiekuisty. "
Deuteronomy 12:27,"I spełniaj całopalenia twoje, mięso i krew, na ofiarnicy Wiekuistego, Boga twojego; wszakże krew rzeźnych ofiar twoich wylana będzie na ofiarnicy Wiekuistego, Boga twojego, a mięso pożywać możesz. "
Deuteronomy 12:28,"Przestrzegaj a słuchaj wszystkich słów tych, które przykazuję tobie, aby dobrze się wiodło tobie, i synom twoim po tobie na wieki, gdybyś czynił co dobrem i godziwem w oczach Wiekuistego, Boga twojego. "
Deuteronomy 12:29,"Gdy wytępi Wiekuisty, Bóg twój, te narody, do których idziesz, abyś je wypędził z przed oblicza twojego, a zamieszkasz w ziemi ich, -  "
Deuteronomy 12:30,"Strzeż się, abyś się nie usidlił, idąc za niemi, po wytępieniu ich z przed oblicza twojego, - i abyś nie dążył za bogami ich, mówiąc: Jako służyły narody te bogom swoim, tak uczynię téż i ja."" "
Deuteronomy 12:31,"Nie postępuj tak względem Wiekuistego, Boga twojego; gdyż wszelką ohydę, której nienawidzi, czyniły dla bogów swoich, a nawet i synów swoich, i córki swoje palą w ogniu bogom swoim! "
Deuteronomy 12:32,"Wszystko to, co ja wam przykazuję, starajcie się spełniać; nie dodawaj do tego, ani odejmuj od tego! "
Deuteronomy 13:1,"Gdyby powstał wpośród ciebie prorok, albo snowidz; i przedstawiłby ci znamię albo cud, -  "
Deuteronomy 13:2,"I spełniłoby się owo znamię, albo ten cud, o którym ci powiedział, mówiąc: pójdźmy za bogami cudzemi, których nie znasz, a służmy im! -  "
Deuteronomy 13:3,"Nie usłuchasz słów proroka takiego, albo snowidza takiego, gdyż doświadcza was Wiekuisty, Bóg wasz, aby poznał, czy miłujecie Wiekuistego, Boga waszego, całem sercem waszém i całą duszą waszą. "
Deuteronomy 13:4,"Za Wiekuistym, Bogiem waszym, postępujcie, Jego się obawiajcie, Jego przykazań przestrzegajcie, Jego głosu słuchajcie, Jemu służcie, i do Niego lgnijcie! "
Deuteronomy 13:5,"Prorok zaś ów, albo snowidz ów, uśmiercony będzie, gdyż głosił odstępstwo od Wiekuistego, Boga waszego, który wywiódł was z ziemi Micraim, i wyzwolił cię z domu niewoli, - aby zwieść cię z drogi, o której przykazał ci Wiekuisty, abyś postępował nią: a wytępisz to zło z pośród siebie. "
Deuteronomy 13:6,"Gdyby zwodził cię brat twój, syn matki twojej, albo syn twój, albo córka twoja, albo żona na łonie twojém, albo przyjaciel twój, - będący ci jako życie twoje, potajemnie, mówiąc: ""Pójdźmy a służmy bogom cudzym,"" których nie znałeś, - ani ty, ani ojcowie twoi, -  "
Deuteronomy 13:7,"Z bóstw ludów, które wokoło was, z bliższych tobie, albo z oddalonych od ciebie, od krańca ziemi, do krańca ziemi: "
Deuteronomy 13:8,"Nie zgodzisz się z nim, ani usłuchasz go; i niechaj nie ulituje się oko twoje nad nim, nie żałuj go, ani ukrywaj go! "
Deuteronomy 13:9,"Lecz zabić, zabijesz go; ręka twoja będzie na nim pierwsza, aby go uśmiercić, a ręka całego ludu - potém; "
Deuteronomy 13:10,"I ukamionujesz go na śmierć za to, że pragnął odwieść cię od Wiekuistego, Boga twojego, który cię wywiódł z ziemi Micraim, z domu niewoli. "
Deuteronomy 13:11,"Cały zaś Israel usłyszy, i ulęknie się, a nie spełnią nadal postępku tak niegodziwego wpośród ciebie. "
Deuteronomy 13:12,"Jeżelibyś usłyszał, że w któremkolwiek z miast twoich, które Wiekuisty, Bóg twój, oddaje ci na mieszkanie, powiadają: "
Deuteronomy 13:13,"Wyszli ludzie niecni z pośród ciebie, a uwiedli mieszkańców miasta swego, mówiąc: ""Pójdźmy, a służmy bogom cudzym,"" którychście nie znali; "
Deuteronomy 13:14,"Jeżeliś tedy badał, i dochodził, i wywiadywał się dokładnie, a oto prawdą, rzeczą pewną jest, stała się ohyda taka wpośród ciebie, -  "
Deuteronomy 13:15,"To pozabijaj mieszkańców miasta tego ostrzem miecza, położywszy zaklęcie na nie, i na wszystko co w niém, i bydło téż jego podaj ostrzu miecza. "
Deuteronomy 13:16,"A wszystką zdobycz jego zbierzesz na środek rynku, i spalisz ogniem, - miasto i wszystką zdobycz jego do szczętu - gwoli Wiekuistemu, Bogu twemu; i pozostanie rumowiskiem wieczném, nie będzie odbudowanem więcej. "
Deuteronomy 13:17,"I niechaj nie przylgnie do ręki twojej nic z zaklęcia tego, - aby odwrócił się Wiekuisty od płonącego gniewu Swego, i okazał ci miłosierdzie, i zmiłował się nad tobą, a rozmnożył cię, jako przysiągł ojcom twoim, -  "
Deuteronomy 13:18,"Jeżeli słuchać będziesz głosu Wiekuistego, Boga twojego, przestrzegając wszystkich przykazań Jego, które przykazuję ci dzisiaj, - abyś czynił co godziwém w oczach Wiekuistego, Boga twojego! "
Deuteronomy 14:1,"Dziećmi jesteście Wiekuistego, Boga waszego: nie czyńcie na sobie nacięć, ani róbcie łysiny nad oczyma waszemi po umarłym! "
Deuteronomy 14:2,"Boś ty lud poświęcony Wiekuistemu, Bogu twojemu, a ciebie wybrał Wiekuisty, abyś Mu był ludem wyłącznym, ze wszystkich ludów, które na powierzchni ziemi. "
Deuteronomy 14:3,Nie pożywaj nic wstrętnego; 
Deuteronomy 14:4,"Oto zwierzęta, które jadać możecie: woły, owce, i kozy, "
Deuteronomy 14:5,"Jelenia, sarnę, łanię, koziorożca, bawołu, antylopę i żubra, "
Deuteronomy 14:6,"I wszelkie bydlę z oddzielającém się kopytem, lecz z przecięciem rozszczepiającém je na dwa półkopyta, przeżuwające żułek z pomiędzy bydła; takie jadać możecie; "
Deuteronomy 14:7,"Wszakże tych jadać nie będziecie z przeżuwających żułek, albo z oddzielających kopyta rozszczepione: wielbłąda, zająca, i góralka, ponieważ choć przeżuwają żułek, jednak kopyt nie oddzielają: nieczyste one dla was. "
Deuteronomy 14:8,"I wieprza - ponieważ choć oddziela kopyta, jednak żułka nie przeżuwa; nieczystym on dla was; mięsa ich nie jadajcie, a padliny ich się nie dotykajcie. "
Deuteronomy 14:9,"Oto co jeść możecie ze wszystkiego, co w wodzie: wszystko, co ma płetwy i łuski jadać możecie; "
Deuteronomy 14:10,"Wszystkiego zaś, co nie ma płetw i łuski, jadać nie będziecie: nieczystem to dla was. "
Deuteronomy 14:11,Wszelkie ptactwo czyste jadać możecie. 
Deuteronomy 14:12,"A oto czego jadać z nich nie będziecie: orła, kondora, i morskiego orła; "
Deuteronomy 14:13,"Kani, sokoła, i sępa; "
Deuteronomy 14:14,Ani żadnego kruka w rodzajach jego; 
Deuteronomy 14:15,"Ani strusia, sowy, czajki, jastrzębia, w rodzajach ich; "
Deuteronomy 14:16,"Ani puhacza, puszczyka, i łabędzia; "
Deuteronomy 14:17,"Ani pelikana, dzięcioła, i nurka; "
Deuteronomy 14:18,"Ani czapli i sójki w rodzajach ich, ani dudka i nietoperza. "
Deuteronomy 14:19,Wszelki téż płaz skrzydlaty nieczystym jest dla was; jadać ich nie należy. 
Deuteronomy 14:20,Wszelkie ptactwo czyste jeść możecie. 
Deuteronomy 14:21,"Nie jadajcie żadnej padliny; przychodniowi, który w bramach twoich, oddasz to, jeżeli jeść to będzie, albo sprzedasz cudzoziemcowi; boś ty lud poświęcony Wiekuistemu, Bogu twemu. Nie gotuj koźlęcia w mleku matki jego! "
Deuteronomy 14:22,"Oddzielaj dziesięcinę ze wszelkiego plonu wysiewu twego, co przychodzi z pola rokrocznie. "
Deuteronomy 14:23,"I będziesz pożywał przed Wiekuistym, Bogiem twoim, na miejscu, które wybierze, aby ustanowić imię Swoje tam, - dziesięcinę zboża twojego, moszczu twego, i oliwy twojej, i pierworodne wołów i owiec twoich, - abyś się nauczył obawiać Wiekuistego, Boga twego, po wszystkie dni; "
Deuteronomy 14:24,"Gdyby zaś zbyt daleką była dla ciebie droga, tak żebyś tego donieść nie mógł, ponieważ zbyt odległem będzie miejsce, które wybierze Wiekuisty, Bóg twój, aby położyć imię Swoje tam, - gdyż pobłogosławił cię Wiekuisty, Bóg twój, -  "
Deuteronomy 14:25,"Możesz to wtedy spieniężyć, i zawiążesz pieniądze w ręku twoich, i pójdziesz na miejsce, które wybierze Sobie Wiekuisty, Bóg twój, -  "
Deuteronomy 14:26,"I wydasz te pieniądze na wszystko, czego zapragnie dusza twoja, na woły, albo na owce, na wino, i na napoje, i na wszystko, czegoby zażądała dusza twoja; i pożywaj tam przed Wiekuistym, Bogiem twoim, i wesel się, - ty i dom twój. "
Deuteronomy 14:27,"Lewity téż, który w bramach twoich, - nie opuścisz go, ponieważ niema on ani części, ani udziału przy tobie. "
Deuteronomy 14:28,"Po upływie zaś trzech lat oddzielisz wszystkie dziesięciny plonów twoich z tegoż roku, i złożysz je w bramach twoich. -  "
Deuteronomy 14:29,"I niechaj przyjdzie Lewita, - niema on bowiem części ni udziału przy tobie - i cudzoziemiec, i sierota, i wdowa, którzy w bramach twoich, i niechaj pożywają i nasycają się, aby błogosławił ci Wiekuisty, Bóg twój, w każdej sprawie rąk twoich, którą czynić będziesz! "
Deuteronomy 15:1,Po upływie siedmiu lat urządzaj odpuszczenie. 
Deuteronomy 15:2,"A oto sposób odpuszczenia: odpuszczać ma każdy wierzyciel wierzytelność swoję, którą wypożyczył bliźniemu swemu; nie będzie nalegał na bliźniego i na brata swego, gdy ogłoszono odpuszczenie gwoli Wiekuistemu. "
Deuteronomy 15:3,"Na cudzoziemca możesz nalegać, ale co masz u brata twego, odpuści ręka twoja. "
Deuteronomy 15:4,"Tylko że nie powinien być wpośród ciebie ubogi; gdyż błogosławić ci będzie Wiekuisty na ziemi, którą Wiekuisty, Bóg twój, oddaje tobie w posiadanie, abyś władał nią, "
Deuteronomy 15:5,"Jeżeli tylko słuchać będziesz głosu Wiekuistego, Boga twojego, starając się spełniać wszystkie te przykazania, które przykazuję ci dzisiaj; "
Deuteronomy 15:6,"Albowiem Wiekuisty, Bóg twój, pobłogosławiłby ci, jako ci przyrzekł, i byłbyś wypożyczał wielu narodom, a sam nie zapożyczał, i byłbyś panował nad wielu narodami, a nad tobą by nie panowały! "
Deuteronomy 15:7,"Gdyby zaś był u ciebie ubogi, którykolwiek z braci twoich, w jedném z miast twoich, na ziemi twojej, którą Wiekuisty, Bóg twój, oddaje tobie - nie zatwardzaj serca swojego, ani zawieraj ręki twojej przed bratem twoim ubogim, "
Deuteronomy 15:8,"Ale otwierać otwieraj mu rękę twoję, i pożyczać pożyczaj mu, w miarę potrzeby jego, czegoby mu niedostawało. "
Deuteronomy 15:9,"Strzeż się, aby nie powstała w sercu twojém myśl nikczemna, - żebyś miał powiedzieć: ""Zbliża się rok siódmy, rok odpuszczenia!"" - i nieżyczliwém by się stało oko twoje dla brata twojego ubogiego, i nie użyczyłbyś mu, a poskarżyłby się na ciebie przed Wiekuistym, i byłby grzech na tobie! "
Deuteronomy 15:10,"Dawać dawaj mu, i niechaj nie będzie niechętném serce twoje, gdy dawać mu będziesz; albowiem za to pobłogosławi cię Wiekuisty, Bóg twój, we wszystkich sprawach twoich, i w każdem przedsięwzięciu ręki twojej. "
Deuteronomy 15:11,"Ponieważ nie zbraknie ubogich na ziemi, przeto rozkazuję ci, mówiąc: otwierać otwieraj rękę twoję bratu twojemu, biednemu i ubogiemu twojemu na ziemi twojej! "
Deuteronomy 15:12,"Jeżeliby był sprzedany tobie brat twój, Ibrejczyk, albo Ibrejka, to niechaj służy ci sześć lat, a roku siódmego wypuścisz go na wolność od siebie; "
Deuteronomy 15:13,"Gdy zaś puścisz go wolno od siebie, nie puszczaj go z niczém. "
Deuteronomy 15:14,"Wyposażyć wyposażysz go z trzód twoich, i z gumna twego, i z tłoczni twojej: z tego, czem pobłogosławił cię Wiekuisty, Bóg twój, udzielisz mu. "
Deuteronomy 15:15,"A pomnij, żeś niewolnikiem był w ziemi Micraim, a wyzwolił cię Wiekuisty, Bóg twój; przeto i nakazuję ci to dzisiaj. "
Deuteronomy 15:16,"Gdyby ci wszakże powiedział: ""Nie pójdę od ciebie!"" przeto, że umiłował ciebie i dom twój, i że mu dobrze przy tobie, -  "
Deuteronomy 15:17,"Weźmiesz tedy szydło, i przekłujesz mu ucho do drzwi; i będzie on sługą twoim na zawsze; i służebnicy téż twojej uczynisz tak. "
Deuteronomy 15:18,"Niechaj ci się to trudnem nie okaże, że go masz puścić wolno od siebie, gdyż podwójną płacę najemnika zasłużył u ciebie przez sześć lat; a pobłogosławi cię Wiekuisty, Bóg twój, we wszystkiem co przedsięweźmiesz. "
Deuteronomy 15:19,"Wszelkie pierworodne, które się zrodzi z bydła twego, albo z trzody twojej, samce, poświęcisz Wiekuistemu, Bogu twemu: nie użyjesz do roboty pierworodnego wołu twojego, ani strzygł pierworodnych owiec twoich. "
Deuteronomy 15:20,"Przed obliczem Wiekuistego, Boga twojego, jadać je będziesz rokrocznie, na miejscu, które wybierze Wiekuisty, - ty i dom twój; "
Deuteronomy 15:21,"Jeżeliby zaś była wada na niém, - jeżeliby chromem albo ślepem, albo z jakąkolwiek złą wadą było, nie zarzynaj go Wiekuistemu, Bogu twojemu. "
Deuteronomy 15:22,"W bramach twoich jeść je możesz; nieczysty i czysty zarówno, - jako sarnę albo jelenia. "
Deuteronomy 15:23,"Tylko krwi jego pożywać nie będziesz, - na ziemię wylewaj ją jako wodę. "
Deuteronomy 16:1,"Przestrzegaj miesiąca kłosów, i spełniaj ofiarę paschalną Wiekuistemu, Bogu twojemu; gdyż w miesiącu kłosów wywiódł cię Wiekuisty, Bóg twój, z Micraim nocą; "
Deuteronomy 16:2,"A zarzynaj ofiarę paschalną Wiekuistemu, Bogu twojemu, trzodę i rogaciznę, na miejscu, które wybierze Wiekuisty, aby ustanowić imię Swoje tam. "
Deuteronomy 16:3,"Nie będziesz jadał przy tém kiszonego; przez siedm dni będziesz jadał przy tem przaśniki - chléb nędzy; boś w pośpiechu wyszedł z ziemi Micraim, - abyś pamiętał dzień wyjścia twojego z ziemi Micraim po wszystkie dni życia twojego. "
Deuteronomy 16:4,"I nie pokaże się u ciebie zakis w całym obrębie twoim przez siedm dni; i niechaj nie przeleży nic z mięsa, któreś zarznął wieczorem dnia pierwszego, do rana. "
Deuteronomy 16:5,"Nie masz zarzynać ofiary paschalnej w któremkolwiek z miast twoich, które Wiekuisty, Bóg twój, odda tobie. "
Deuteronomy 16:6,"Lecz tylko na tem miejscu, które wybierze Wiekuisty, Bóg twój, aby postanowił imię Swoje, - tam zarzynać masz ofiarę paschalną wieczorem przy zachodzie słońca, w porze wyjścia twojego z Micraim; "
Deuteronomy 16:7,"I upieczesz i spożyjesz na miejscu, które wybierze Wiekuisty, Bóg twój, i zwrócić się możesz nazajutrz i pójść do namiotów twoich. "
Deuteronomy 16:8,"Przez sześć dni będziesz jadał przaśniki, a dnia siódmego - uroczyste zebranie gwoli Wiekuistemu, Bogu twojemu: nie zajmuj się robotą. "
Deuteronomy 16:9,"Siedm tygodni odliczysz sobie, - od zapuszczenia sierpa w zboże, poczniesz liczyć siedm tygodni, -  "
Deuteronomy 16:10,"I będziesz obchodził święto tygodni Wiekuistemu, Bogu twojemu, szczodrością darów ręki twojej, które złożysz w miarę, jak cię pobłogosławi Wiekuisty, Bóg twój. "
Deuteronomy 16:11,"A będziesz się weselił przed Wiekuistym, Bogiem twoim, - ty, syn twój, córka twoja, sługa twój, i służebnica twoja, i Lewita, który w bramach twoich, cudzoziemiec, sierota, i wdowa, którzy w pośród ciebie, na tém miejscu, które wybierze Wiekuisty, Bóg twój, aby ustanowił imię Swoje tam: "
Deuteronomy 16:12,"A pomnij, żeś niewolnikiem był w Micraim, i przestrzegaj, i spełniaj te ustawy. "
Deuteronomy 16:13,"Święto szałasów obchodzić będziesz przez siedm dni, gdy zbierzesz z gumna twojego, i z tłoczni twojej. "
Deuteronomy 16:14,"I będziesz się weselił w święto twoje - ty, syn twój, córka twoja, sługa twój, i służebnica twoja, Lewita, cudzoziemiec, sierota i wdowa, którzy w bramach twoich. "
Deuteronomy 16:15,"Siedm dni świętuj Wiekuistemu, Bogu twojemu, na tém miejscu, które wybierze Wiekuisty; gdyż błogosławić ci będzie Wiekuisty, Bóg twój, we wszystkich plonach twoich, i w każdem dziele rąk twoich, a będziesz zawsze wesół. "
Deuteronomy 16:16,"Trzy razy do roku ukaże się każdy mężczyzna twój przed obliczem Wiekuistego, Boga twojego, na miejscu, które wybierze: w święto przaśników, i w święto tygodni, i w święto szałasów; a niechaj nie ukaże się nikt przed obliczem Wiekuistego z próżną ręką! "
Deuteronomy 16:17,"Lecz każdy z darem ręki swojej, - wedle błogosławieństwa Wiekuistego, Boga twego, którego użyczy tobie. "
Deuteronomy 16:18,"Sędziów i urzędników ustanowisz sobie we wszystkich bramach twoich, które Wiekuisty, Bóg twój, da tobie w pokoleniach twoich, aby sądzili lud sądem sprawiedliwym. "
Deuteronomy 16:19,"Nie skrzywiaj prawa, nie uwzględniaj osoby, a nie bierz wziątku, bo wziątek zaślepia oczy mądrych, i plącze słowa sprawiedliwych. "
Deuteronomy 16:20,"Za sprawiedliwością, za sprawiedliwością podążaj, abyś żył i posiadał ziemię, którą Wiekuisty, Bóg twój, oddaje tobie. "
Deuteronomy 16:21,"Nie sadź sobie gaju z jakichbądź drzew przy ołtarzu Wiekuistego, Boga twojego, który wzniesiesz sobie; "
Deuteronomy 16:22,"Ani wystawiaj sobie posągu, - którego nienawidzi Wiekuisty, Bóg twój! "
Deuteronomy 17:1,"Nie zarzynaj Wiekuistemu, Bogu twojemu, wołu albo owcy, któraby miała wadę, - jakąkolwiek ułomność: gdyż wstrętem to dla Wiekuistego, Boga twojego. "
Deuteronomy 17:2,"Gdyby znalazł się wpośród ciebie, w którejkolwiek z siedzib twoich, które Wiekuisty, Bóg twój, odda ci, - mężczyzna albo niewiasta, któryby spełnił to zło przed oczyma Wiekuistego, Boga twojego, przestępując przymierze Jego, -  "
Deuteronomy 17:3,"A poszedłby i służył bogom cudzym, i korzył się im, albo słońcu, albo księżycowi, albo całemu zastępowi nieba, - czegom nie przykazał, -  "
Deuteronomy 17:4,"A powiadomionoby cię, i usłyszałeś, i poszukiwałeś dokładnie, a oto prawda, rzecz to uzasadniona, - spełniona ta ohyda w Israelu; "
Deuteronomy 17:5,"Wtedy przywiedziesz tego mężczyznę, albo tę niewiastę, którzy spełnili tę rzecz gorszącą, do bram twoich, - tego mężczyznę, albo tę niewiastę, - i ukamionujesz ich kamieniami, aż pomrą! "
Deuteronomy 17:6,Na zeznanie dwóch świadków albo trzech świadków stracony będzie na śmierć skazany; nie będzie tracony na zeznanie świadka jednego. 
Deuteronomy 17:7,"Ręka świadków będzie na nim pierwsza, aby go uśmiercić, a ręka całego ludu na ostatku; i tak wyplenisz to zło z pośród siebie. "
Deuteronomy 17:8,"Jeżeliby ci za trudną była jaka sprawa na sądzie, między krwią a krwią, między sporem a sporem, między ciosem a ciosem, w rzeczach spornych w bramach twoich, - tedy wstaniesz a pójdziesz na miejsce, które wybierze Wiekuisty, Bóg twój; "
Deuteronomy 17:9,"I przyjdziesz do kapłanów, Lewitów, albo do sędziego, który będzie podówczas, i zapytasz się, i ogłoszą ci wyrok prawa; "
Deuteronomy 17:10,"I postąpisz według wyroku, który ci ogłoszą z miejsca tego, które wybierze Wiekuisty, i postarasz się spełnić wszystko tak, jak ci wskażą. "
Deuteronomy 17:11,"Według wskazówki, którą ci wskażą, i według prawa, które ci powiedzą, postąpisz; nie zboczysz od słowa, które ci powiedzą, ani na prawo, ani na lewo! "
Deuteronomy 17:12,"Ktoby zaś postąpił zuchwale, a nie usłuchał kapłana postanowionego tam ku służbie przed Wiekuistym, Bogiem twoim, albo sędziego, - niechaj umrze człowiek ten, i wyplenisz to zło z Israela; "
Deuteronomy 17:13,"Aby wszystek lud to usłyszał, i obawiał się, a nie rozzuchwalał się więcej. "
Deuteronomy 17:14,"Gdy wnijdziesz do ziemi, którą Wiekuisty, Bóg twój, oddaje tobie, a zdobędziesz ją, i osiędziesz w niej, i powiesz: »ustanowię nad sobą króla, jak wszystkie narody, które wokoło mnie«; "
Deuteronomy 17:15,"To ustanów nad sobą króla, którego wybierze Wiekuisty, Bóg twój; z pośród braci twojej ustanów nad sobą króla; nie możesz przełożyć nad sobą cudzoziemca, któryby nie był bratem twoim! "
Deuteronomy 17:16,"Tylko niech nie mnoży sobie koni, ani zwraca ludu do Micraim, dla namnożenia koni, gdyż Wiekuisty powiedział wam: «nie wracajcie drogą tą więcej!» "
Deuteronomy 17:17,"I niechaj nie mnoży sobie żon, aby nie odwróciło się serce jego; i srebra téż i złota niech nie namnaża sobie nadmiernie. "
Deuteronomy 17:18,"A gdy zasiędzie na tronie królestwa swojego, niechaj odpisze sobie odpis zakonu tego do księgi, - od tego, który przed obliczem kapłanów, Lewitów. "
Deuteronomy 17:19,"I niechaj będzie u niego, a niech odczytuje go po wszystkie dni życia swojego, aby się uczył obawiać się Wiekuistego, Boga swojego, przestrzegać wszystkich słów zakonu tego i ustaw tych, aby je spełniać; "
Deuteronomy 17:20,"Aby się nie wynosiło serce jego nad bracią swoją, i aby nie odstępował od przykazania ani na prawo, ani na lewo, - aby długo żył przy królestwie swojém, on i synowie Jego wpośród Israela. "
Deuteronomy 18:1,"Nie będą mieli kapłani, Lewici, całe pokolenie Lewi, części ani udziału przy Israelu: ofiarami ogniowemi Wiekuistego, i udziałem Jego żywić się będą. "
Deuteronomy 18:2,"Udziału zaś mieć nie będzie wpośród braci swoich: Wiekuisty udziałem jego, jako powiedział mu. "
Deuteronomy 18:3,"Oto zaś należność kapłanów od ludu: od zarzynających ofiarę, - bądź wołu, bądź owcę, - oddawać należy kapłanowi łopatkę, żuchwę, i żołądek; "
Deuteronomy 18:4,"Pierwociny zboża twego, wina twego, i oliwy twojéj, pierwociny téż strzyży owiec twoich oddasz mu. "
Deuteronomy 18:5,"Gdyż jego wybrał Wiekuisty, Bóg twój, ze wszystkich pokoleń twoich, aby stał ku usłudze w imię Wiekuistego, - on, i synowie jego, po wszystkie czasy. "
Deuteronomy 18:6,"A gdy przyjść zechce Lewita z któregokolwiek miasta twojego z całego Israela, gdzie przemieszkuje, to niechaj przyjdzie podług pełnego pragnienia duszy swojej na to miejsce, które wybierze Wiekuisty, -  "
Deuteronomy 18:7,"I będzie służył w imię Wiekuistego, Boga swojego, jak wszyscy bracia jego Lewici, stawający tam przed obliczem Wiekuistego. "
Deuteronomy 18:8,"Z równych części niechaj korzystają, oprócz tego coby sprzedał z ojcowizny. "
Deuteronomy 18:9,"Gdy wnijdziesz do ziemi, którą Wiekuisty, Bóg twój, odda tobie, nie ucz się wtedy czynić według ohyd narodów owych: "
Deuteronomy 18:10,"Niechaj nie znajduje się u ciebie - ani przeprowadzający syna swego albo córkę swoję przez ogień, ani wróżbita, ani wieszczbiarz, ani guślarz, ani czarodziej; "
Deuteronomy 18:11,"Ani zażegnywacz, ani wyzywający duchów, ani znachor, ani badający umarłych; "
Deuteronomy 18:12,"Gdyż obmierzłością dla Wiekuistego - każdy, który to czyni, i za obmierzłości te Wiekuisty, Bóg twój, wypędza ich przed obliczem twojém. "
Deuteronomy 18:13,"Nieskazitelnym bądź przed Wiekuistym, Bogiem twoim! "
Deuteronomy 18:14,"Bo narody te, które wypędzasz, wieszczbiarzy i wróżbitów słuchają, - tobie zaś nie takich przeznaczył Wiekuisty, Bóg twój! "
Deuteronomy 18:15,"Proroka z pośród ciebie, z braci twoich, jako mnie, ustanowi ci Wiekuisty, Bóg twój: jego słuchajcie! "
Deuteronomy 18:16,"Tak jakoś żądał od Wiekuistego, Boga twojego, przy Chorebie w dzień zgromadzenia, mówiąc: ""niech więcej nie usłyszę głosu Wiekuistego, Boga mojego, i ognia tego wielkiego niech nie zobaczę więcej, bym nie umarł!"" "
Deuteronomy 18:17,"Rzekł wtedy Wiekuisty do mnie: ""pięknem to, co powiedzieli!"" "
Deuteronomy 18:18,"Proroka ustanowię im z pośród braci ich, podobnego tobie, i włożę słowa Moje w usta jego, i będzie im mówił wszystko, cokolwiek mu rozkażę; "
Deuteronomy 18:19,"I stanie się, że ktokolwiek nie usłucha słów Moich, które wypowiadać będzie w imieniu Mojém, - Ja tego poszukiwać będę na nim. "
Deuteronomy 18:20,"Wszakże prorok, któryby się poważył powiedzieć cokolwiek w imieniu Mojém, czegom mu powiedzieć nie rozkazał, albo któryby przemawiał w imieniu bogów cudzych, - niechaj umrze prorok taki!"" "
Deuteronomy 18:21,"A gdybyś rzekł w sercu swojém: jakże nam poznać słowo, którego nie wypowiedział Wiekuisty? -  "
Deuteronomy 18:22,"Cokolwiek by wyrzekł prorok w imię Wiekuistego, a nie stałoby się to słowo, ani spełniło się, - jest to słowo, którego nie wyrzekł Wiekuisty, rozmyślnie wyrzekł je prorok: nie trwóż się przed nim! "
Deuteronomy 19:1,"Gdy wytępi Wiekuisty, Bóg twój, narody, których ziemię Wiekuisty, Bóg twój, oddaje tobie, - a wypędzisz je, i zamieszkasz w miastach ich, i w domach ich, -  "
Deuteronomy 19:2,"Trzy miasta oddzielisz wtedy sobie wpośród ziemi twojej, którą Wiekuisty, Bóg twój, oddaje tobie w posiadanie; "
Deuteronomy 19:3,"Uporządkujesz sobie drogę, i rozdzielisz na trzy części obręb ziemi twojej, którą ci udzieli Wiekuisty, Bóg twój, a to, aby mógł uciekać tam każdy zabójca. "
Deuteronomy 19:4,"A tak rzecz się ma co do zabójcy, który uciekać tam może, aby życie zachował: kto zabije bliźniego swego nierozmyślnie, a nie był nieprzyjacielem jego przedtém; "
Deuteronomy 19:5,"Albo - gdyby kto poszedł z bliźnim swoim do lasu rąbać drwa, a zaniosłaby się ręka jego z siekierą, by ściąć drzewo, a zsunęłoby się żelazo z toporzyska, i trafiłoby bliźniego jego tak, żeby umarł, - taki niech schroni się do jednego z tych miast, aby życie zachował. "
Deuteronomy 19:6,"By nie ścigał mściciel krwi zabójcę, gdy rozgorzało serce jego, a nie doścignął go na dalekiej drodze, i nie zabił go, - gdy przecież nie zasłużył na śmierć, nie będąc nieprzyjacielem jego przedtém; "
Deuteronomy 19:7,"Przeto nakazuję ci, mówiąc: trzy miasta oddzielisz sobie: "
Deuteronomy 19:8,"A gdy rozszerzy Wiekuisty, Bóg twój, granice twoje, jako zaprzysiągł ojcom twoim, a da ci całą ziemię, którą przyrzekł oddać ojcom twoim, -  "
Deuteronomy 19:9,"Jeżeli starać się będziesz spełniać wszystkie przykazania, które przykazuję ci dzisiaj, - abyś miłował Wiekuistego, Boga twojego, i postępował drogami Jego po wszystkie dni - dodasz wtedy sobie jeszcze trzy miasta do owych trzech miast; "
Deuteronomy 19:10,"Aby nie była przelewana krew niewinna wpośród ziemi twojej, którą Wiekuisty, Bóg twój, oddaje tobie w posiadanie, a nie spadła na ciebie wina krwi! "
Deuteronomy 19:11,"Gdyby wszakże był kto nieprzyjacielem bliźniego swego, i czyhałby nań, i powstał na niego, i zabił go na śmierć, a schroniłby się do jednego z tych miast, -  "
Deuteronomy 19:12,"Poszlą wtedy starsi miasta jego, i zabiorą go ztamtąd, i wydadzą go w ręce mściciela krwi, aby umarł. "
Deuteronomy 19:13,"Niechaj nie oszczędza go oko twoje, i zetrzesz krew niewinnego z Israela, a dobrze ci będzie. "
Deuteronomy 19:14,"Nie przesuwaj granicy bliźniego twego, którą zakreślili poprzednicy w udziale twoim, udzielonym ci na ziemi, którą Wiekuisty, Bóg twój, odda ci w posiadanie. "
Deuteronomy 19:15,"Nie ostoi się świadek jeden przeciwko człowiekowi w jakiejbądź winie, i w jakiembądź przestępstwie, albo w jakimbądź grzechu, którego by się dopuścił: na zeznanie dwóch świadków albo na zeznanie trzech świadków stwierdzona będzie rzecz. "
Deuteronomy 19:16,"Gdyby wystąpił świadek niesprawiedliwy przeciw komu, obwiniając go o występek, -  "
Deuteronomy 19:17,"Staną tedy dwaj ci ludzie, mający spór przed obliczem Wiekuistego, przed kapłanami i sędziami, którzy będą podówczas, -  "
Deuteronomy 19:18,"I zbadają sędziowie dokładnie, a oto - świadkiem fałszywym świadek ów, fałszywie świadczył przeciw bratu swojemu: "
Deuteronomy 19:19,"Uczyńcie mu wtedy, jako zamyślał uczynić bratu swojemu: i wyplenisz zło z pośród siebie. "
Deuteronomy 19:20,"A drudzy to usłyszą i ulękną się, i nie uczynią więcej rzeczy tak zdrożnej wpośród ciebie. "
Deuteronomy 19:21,"A niechaj nie oszczędza oko twoje: duszę - za duszę, oko - za oko, ząb - za ząb, rękę - za rękę, nogę - za nogę!... "
Deuteronomy 20:1,"Gdy wyruszysz na wojnę przeciw wrogowi twojemu a zobaczysz konie i wozy, i lud liczniejszy od ciebie, - nie obawiaj się ich; gdyż Wiekuisty, Bóg twój, z tobą, który cię wywiódł z ziemi Micraim! "
Deuteronomy 20:2,"Gdy tedy szykować się będziecie do wojny, wystąpi, kapłan, i przemówi do ludu, -  "
Deuteronomy 20:3,"I powie im: ""Słuchaj Israelu! występujecie teraz do walki z wrogami waszymi; niechaj nie zmięknie serce wasze, nie obawiajcie się, i nie trwóżcie się, i nie drżyjcie przed nimi! "
Deuteronomy 20:4,"Gdyż to Wiekuisty, Bóg wasz, który idzie z wami, aby walczył za was z wrogami waszymi, aby wspomagał was!"" "
Deuteronomy 20:5,"Przemówią następnie przełożeni do ludu i powiedzą: ""Jeżeli jest który, co zbudował dom nowy, a nie obnowił go, niechaj pójdzie, a wróci do domu swego, by nie zginął na wojnie, a kto inny go obnowił. "
Deuteronomy 20:6,"Albo jeżeli jest który, co zasadził winnicę, a nie użytkował z niej, niechaj pójdzie, a wróci do domu swego, by nie zginął na wojnie, a kto inny z niej użytkował. "
Deuteronomy 20:7,"Albo jeżeli jest który, co zaślubił kobietę, a jeszcze jej nie pojął, niechaj pójdzie, a wróci do domu swego, by nie zginął na wojnie, a kto inny ją pojął!"" "
Deuteronomy 20:8,"I niechaj dalej przemawiają przełożeni do ludu i powiedzą: ""Jeżeli jest który, bojaźliwy i lękliwego serca, niechaj pójdzie, a wróci do domu swego, by nie czynił lękliwém serca braci swoich, jako serce jego!"" "
Deuteronomy 20:9,"A gdy przestaną przełożeni przemawiać do ludu, naznaczą wodzów nad oddziałami na czoło narodu. "
Deuteronomy 20:10,"Gdy pociągniesz do miasta, abyś je zdobywał, przedłożysz mu pokój. "
Deuteronomy 20:11,"Jeżeli pokojem ci odpowie, i otworzy się tobie, tedy wszystek lud, znajdujący się w niém, stanie się hołdownikiem twoim, i służyć ci będzie. "
Deuteronomy 20:12,"Jeżeli zaś nie uczyni pokoju z tobą, a wytoczy ci wojnę: tedy oblegaj je. "
Deuteronomy 20:13,"A gdy wyda je Wiekuisty, Bóg twój, w ręce twoje, pozabijaj wszystkich mężczyzn jego ostrzem miecza; "
Deuteronomy 20:14,"Tylko kobiety i dzieci, bydło i wszystko co będzie w mieście, wszystek łup jego, zagarniesz sobie, i będziesz pożywał łupy wrogów twoich, które oddał ci Wiekuisty, Bóg twój. "
Deuteronomy 20:15,"Tak postąpisz ze wszystkiemi miastami bardzo odległemi od ciebie, które do miast tych narodów nie należą; "
Deuteronomy 20:16,"Wszakże z miast tych ludów, które Wiekuisty, Bóg twój, oddaje ci w posiadanie, nie zostawisz przy życiu żadnej duszy. "
Deuteronomy 20:17,"Lecz podasz ich zaklęciu: Chyttejczyka i Emorejczyka, Kanaanejczyka i Peryzejczyka, i Chywitę i Jebusytę, - jako ci rozkazał Wiekuisty, Bóg twój; "
Deuteronomy 20:18,"Aby nie uczyli was postępować według wszystkich obmierzłości, które spełniają gwoli bogom swoim, i abyście nie grzeszyli przeciw Wiekuistemu, Bogu waszemu! "
Deuteronomy 20:19,"Gdy będziesz oblegał miasto przez długi czas, aby je zawojować i zdobyć, nie niszcz drzew jego, podnosząc na nie siekierę; ponieważ z nich jeść możesz, nie ścinaj ich; bo czyż człowiekiem drzewo polne, aby ulegało twojemu oblężeniu? "
Deuteronomy 20:20,"Tylko takie drzewo, o którem wiesz, że nie jest drzewem pożywiającém, - takie niszczyć i ścinać możesz, aby budować zasieki przeciw miastu, wiodącemu z tobą wojnę, dopóki nie ulegnie. "
Deuteronomy 21:1,"Jeżeli znaleziony będzie zabity na ziemi, którą Wiekuisty, Bóg twój, oddaje ci w posiadanie, leżący na polu, a niewiadomo kto go zabił, -  "
Deuteronomy 21:2,"Wyjdą wtedy starsi twoi, i sędziowie twoi, i rozmierzą do miast, które wokoło zabitego; "
Deuteronomy 21:3,"A miasto, które okaże się najbliższém zabitego, - wezmą starsi miasta tego jałowicę, którą się nie posługiwano, która nie ciągnęła jeszcze w jarzmie, -  "
Deuteronomy 21:4,"I zawiodą starsi tego miasta ową jałowicę w dolinę niewzruszaną, która nie zaorana, ani zasiana, i załamią tam kark jałowicy w dolinie; "
Deuteronomy 21:5,"I przystąpią kapłani, synowie Lewi, - gdyż wybrał ich Wiekuisty, Bóg twój, aby Mu służyli i błogosławili w imieniu Wiekuistego, a według orzeczenia ich rozstrzygany zostaje każdy spór, i każde uszkodzenie; "
Deuteronomy 21:6,"A wszyscy starsi owego miasta, najbliżsi zabitego, umyją ręce swoje nad jałowicą, której kark załamano w dolinie, -  "
Deuteronomy 21:7,"I oświadczą i powiedzą: ""Ręce nasze nie przelały krwi tej, a oczy nasze nie widziały! "
Deuteronomy 21:8,"Wybacz ludowi Twemu, Israelowi, któryś wyzwolił Wiekuisty, a nie dopuszczaj krwi niewinnej wpośród ludu Twego, Israela, - i niechaj wybaczoną im będzie ta krew!"" "
Deuteronomy 21:9,"A ty ścieraj krew niewinnego z pośród siebie, jeżeli chcesz czynić co prawe w oczach Wiekuistego. "
Deuteronomy 21:10,"Gdy wyruszysz na wojnę przeciw wrogom twoim, a wyda ich Wiekuisty, Bóg twój, w ręce twoje, i zabierzesz z nich do niewoli, -  "
Deuteronomy 21:11,"A zobaczysz między zabranymi niewiastę nadobnej postaci, i rozmiłujesz się w niej, i zechcesz pojąć ją sobie za żonę, -  "
Deuteronomy 21:12,"Wtedy wprowadzisz ją do domu twego, i niechaj ostrzyże głowę swą, i obetnie paznokcie swoje, -  "
Deuteronomy 21:13,"I zdejmie szatę niewoli swojej z siebie, i zamieszka w domu twoim, opłakując ojca swego i matkę swą przez miesiąc czasu, - poczém możesz przyjść do niej, i pojąć ją, aby została żoną twoją; "
Deuteronomy 21:14,"A gdyby nie podobała ci się więcej, puścisz ją wedle woli swojej, ale nie sprzedasz jej za pieniądze: nie panuj nad nią, za to, żeś shańbił ją! "
Deuteronomy 21:15,"Gdyby miał kto dwie żony, jednę kochaną, a drugą znienawidzoną, i urodziłyby mu synów, kochana i znienawidzona, a byłby syn pierworodny znienawidzonej: "
Deuteronomy 21:16,"Wtedy rozdzielając między synów swoich to, co posiada, nie będzie mógł dać pierwszeństwa synowi ukochanej, nad synem znienawidzonej, pierworodnym; "
Deuteronomy 21:17,"Lecz pierworodnego syna znienawidzonej uzna, aby mu oddać część podwójną wszystkiego, co u niego się znajduje; ponieważ on pierwiastkiem siły jego: jego jest prawo pierworodztwa. "
Deuteronomy 21:18,"Jeżeliby miał kto syna rozpustnego i krnąbrnego, któryby nie słuchał głosu ojca swego, i głosu matki swojej, a karcili go, ale nie słucha ich; "
Deuteronomy 21:19,"Wezmą go wtedy ojciec i matka jego, i zaprowadzą do starszych miasta, i do bramy miejsca swego; "
Deuteronomy 21:20,"I powiedzą do starszych miasta swego: ""ten syn nasz rozpustny jest i krnąbrny, nie słucha głosu naszego, - żarłok jest i opój!"" "
Deuteronomy 21:21,"I ukamionują go wszyscy mieszkańcy miasta jego kamieniami, na śmierć; i tak wyplenisz zło z pośród siebie, - a cały Israel usłyszy, i ulęknie się. "
Deuteronomy 21:22,"A gdyby znalazł się na kim grzech śmiertelny, a stracony by został, a powiesiłbyś go na drzewie, -  "
Deuteronomy 21:23,"Niechaj nie przenocuje trup jego na drzewie, lecz pochować pochowasz go tegoż samego dnia, - bo przekleństwem Bożém powieszony, - a nie kalaj ziemi twojej, którą Wiekuisty, Bóg twój, oddaje ci w posiadanie. "
Deuteronomy 22:1,"Nie będziesz spoglądał na wołu brata twego, albo na owcę jego, zabłąkanych, a ociągał się od nich: napowrót odprowadzisz je do brata twojego. "
Deuteronomy 22:2,"A gdyby nie był blizkim brat twój, albo nie znałbyś go, zapędź je do domu swego, i niechaj będą u ciebie, póki nie odszuka ich brat twój, a wtedy zwrócisz mu je. "
Deuteronomy 22:3,"Tak téż postąpisz z osłem jego; i tak postąpisz z szatą jego, i tak postąpisz z każdą zgubą brata twego, któraby mu zaginęła, a znajdziesz ją: nie wolno ci się ociągać. "
Deuteronomy 22:4,"Nie będziesz spoglądał na osła brata twego, albo na wołu jego, upadłych na drodze, a ociągał się od nich: podźwignij je razem z nim. "
Deuteronomy 22:5,"Niech nie będzie strój mężczyzny na kobiecie, i niechaj nie obłóczy się mężczyzna w szatę kobiety, - gdyż ohydą Wiekuistemu, Bogu twojemu, każdy który to czyni. "
Deuteronomy 22:6,"Gdyby się nadarzyło gniazdo ptasie przed tobą w drodze na jakiemkolwiek drzewie, albo na ziemi, z pisklętami albo jajeczkami, a matka siedzi na pisklętach albo jajeczkach, - nie zabieraj wtedy matki wraz z młodemi; "
Deuteronomy 22:7,"Wolno puścisz matkę, a młode możesz zabrać sobie, - aby dobrze ci się wiodło, i abyś długo żył. "
Deuteronomy 22:8,"Gdy zbudujesz dom nowy, zrobisz poręcz wokoło dachu twojego, - abyś nie sprowadził krwi na dom twój, gdyby kto spadł z niego. "
Deuteronomy 22:9,"Nie posiewaj winnicy twojej gatunkiem mieszanym, aby nie popadł świątyni plon, nasienie, któreś wysiał, - i urodzaj winnicy. "
Deuteronomy 22:10,Nie będziesz orał wołem i osłem razem. 
Deuteronomy 22:11,Nie odziejesz się w szaty mieszane z wełny i lnu razem. 
Deuteronomy 22:12,"Sznurki porobisz sobie na czterech krajach okrycia twego, którém się okrywasz. "
Deuteronomy 22:13,"Gdy pojmie kto żonę, i pójdzie do niej, i znienawidzi ją, -  "
Deuteronomy 22:14,"A będzie zarzucał jej zmyślone rzeczy, rozpuści o niej złą wieść, i powié: kobietę tę pojąłem, a zbliżywszy się do niej, nie znalazłem u niej dziewictwa, -  "
Deuteronomy 22:15,"Wezmą tedy ojciec dziewczyny, i matka jej, i wyniosą oznaki dziewictwa dziewczyny owej przed starszych miasta, do bramy; "
Deuteronomy 22:16,"I powié ojciec dziewczyny do starszych: ""córkę moję oddałem mężowi temu za żonę, on zaś znienawidził ją"", "
Deuteronomy 22:17,"A oto zarzuca jej zmyślone rzeczy, mówiąc: nie znalazłem u córki twojej dziewictwa, ale oto oznaki dziewictwa córki mojej, - i rozłożą szatę przed starszymi miasta; "
Deuteronomy 22:18,Wezmą wtedy starsi miasta męża tego i skarcą go; 
Deuteronomy 22:19,"I skażą go na sto srebrników, i oddadzą je ojcu dziewczyny, ponieważ rozpuścił złą wieść o dziewicy izraelskiej; ona zaś pozostanie żoną jego, nie będzie jej mógł rozwieść po wszystkie dni swoje. "
Deuteronomy 22:20,"Gdyby wszakże prawdą była rzecz ta, - nie znalazły się oznaki dziewictwa u dziewczyny owej: "
Deuteronomy 22:21,"Wtedy wywiodą dziewczynę ku drzwiom domu ojca jej, i ukamionują ją mieszkańcy miasta jej kamieniami, i umrze za to, że dopuściła się haniebnego czynu w Israelu, popełniwszy nierząd w domu ojca swego; i tak wyplenisz zło z pośród siebie. "
Deuteronomy 22:22,"Gdyby znaleziony był kto, obcujący z kobietą zamężną, niechaj umrą oboje, i mężczyzna obcujący z kobietą, i kobieta: i wyplenisz zło z Israela. "
Deuteronomy 22:23,"Gdyby była panna, dziewica zaręczona mężczyźnie, a napotkałby ją kto w mieście, i obcował z nią: "
Deuteronomy 22:24,"Wywiedziecie tedy oboje do bramy tego miasta i ukamionujesz ich kamieniami, aż umrą; dziewczynę za to, że nie wołała w mieście, mężczyznę zaś za to, że shańbił żonę bliźniego swego: i wyplenisz zło z pośród siebie. "
Deuteronomy 22:25,"Jeżeliby wszakże na polu napotkał kto dziewicę zaręczoną, a porwawszy ją, obcował z nią, - umrze wtedy mężczyzna, który obcował z nią, sam; "
Deuteronomy 22:26,"Dziewczynie zaś nie uczynisz nic; nie ciąży na dziewczynie grzech śmiertelny; bo jak gdyby kto powstał na bliźniego swego, i zamordował go, tak i sprawa ta. "
Deuteronomy 22:27,"Wszak na polu ją spotkał, - mogła wołać dziewica zaręczona, ale nie było nikogo któryby ją ocalił. "
Deuteronomy 22:28,"Gdyby téż kto napotkał pannę, dziewicę niezaręczoną, a porwałby ją, i obcował z nią, a zastanoby ich, -  "
Deuteronomy 22:29,"Da wtedy mężczyzna obcujący z nią, ojcu dziewczyny pięćdziesiąt srebników, i będzie mu żoną, przeto że ją shańbił; nie będzie jej mógł rozwieść po wszystkie dni swoje. "
Deuteronomy 22:30,"Nie pojmie nikt żony ojca swego, i nie odkryje poły ojca swego! "
Deuteronomy 23:1,"Nie wnijdzie trzebieniec, ani rzezaniec do zgromadzenia Wiekuistego. "
Deuteronomy 23:2,Nie wnijdzie bękart do zgromadzenia Wiekuistego; nawet dziesiąte pokolenie jego nie wnijdzie do zgromadzenia Wiekuistego. 
Deuteronomy 23:3,Nie wnijdzie Ammonita i Moabita do zgromadzenia Wiekuistego; nawet dziesiąte pokolenie ich nie wnijdzie do zgromadzenia Wiekuistego na wieki; 
Deuteronomy 23:4,"Za to, że nie spotkali was z chlebem i wodą na drodze, gdyście szli z Micraim, i za to, że najęto przeciw tobie Bileama, syna Beora z Pethor w Aram-Naharaim, aby cię przeklinał; "
Deuteronomy 23:5,"Lecz nie chciał Wiekuisty, Bóg twój, wysłuchać Bileama, a obrócił ci Wiekuisty, Bóg twój, przekleństwo w błogosławieństwo, przeto że umiłował cię Wiekuisty Bóg twój: "
Deuteronomy 23:6,"Nie szukaj pokoju, ani dobra ich po wszystkie dni twoje, na wieki! "
Deuteronomy 23:7,"Nie pogardzaj Edomitą, bo on brat twój; nie pogardzaj Micrejczykiem, boś przychodniem był na ziemi jego. "
Deuteronomy 23:8,"Dzieci, które im się zrodzą w trzeciém pokoleniu, mogą wnijść do zgromadzenia Wiekuistego. "
Deuteronomy 23:9,"Gdy wyruszysz do obozu przeciw wrogom twoim, wystrzegaj się wszelkiej rzeczy szkodliwej. "
Deuteronomy 23:10,"Jeżeli znajdzie się wpośród ciebie kto nieczysty z powodu przygody nocnej: niechaj wyjdzie po za obóz, a nie przychodzi do obozu; "
Deuteronomy 23:11,"A ku wieczorowi wykąpie się w wodzie, po zachodzie zaś słońca może wrócić do obozu. "
Deuteronomy 23:12,"Ustronie téż będziesz miał po za obozem, gdziebyś mógł wychodzić na ustęp. "
Deuteronomy 23:13,"I rydlik będziesz miał na rzemieniu, a gdy usiądziesz w ustępie, rozkopiesz nim, i znowu zakryjesz nieczystość twoję. "
Deuteronomy 23:14,"Gdyż Wiekuisty, Bóg twój, chodzi wpośród obozu twojego, aby cię wybawiał, i poddawał wrogi twoje tobie; niech przeto będzie obóz twój święty, aby nie zobaczył u ciebie nic sromotnego, a nie odwrócił się od ciebie. "
Deuteronomy 23:15,"Nie wydasz panu niewolnika jego, jeżeli się schronił do ciebie od pana swego; "
Deuteronomy 23:16,"Z tobą niechaj zamieszka, wpośród ciebie, na tém miejscu, które sobie wybierze, w któremkolwiek z miast twoich, gdzie mu dogadza, - nie uciemiężaj go! "
Deuteronomy 23:17,"Nie będzie nierządnicy z córek Israela, ani będzie nierządnik z synów Israela. "
Deuteronomy 23:18,"Nie wnoś myta nierządnicy, ani ceny psa w dom Wiekuistego, Boga twego, wskutek jakiegobądź ślubu; bo wstrętem dla Wiekuistego, Boga twego, jedno i drugie. "
Deuteronomy 23:19,"Nie dasz lichwy bratu twojemu, lichwy od pieniędzy, lichwy od żywności, lichwy od jakiejkolwiek rzeczy, którą się na lichwę oddaje. "
Deuteronomy 23:20,"Cudzoziemcowi możesz lichwę dawać, ale bratu twemu nie dawaj lichwy; aby błogosławił ci Wiekuisty, Bóg twój, we wszelkiem przedsięwzięciu rąk twoich, na ziemi do której wchodzisz, abyś ją posiadł. "
Deuteronomy 23:21,"Gdybyś ślubował ślub Wiekuistemu, Bogu twojemu, nie omieszkaj go spełnić; gdyż poszukiwać go będzie Wiekuisty, Bóg twój, od ciebie, a byłby grzech na tobie; "
Deuteronomy 23:22,"Jeżeli zaś zaniechasz ślubować, nie będzie na tobie grzechu; "
Deuteronomy 23:23,"Wyrzeczenia ust twoich przestrzegaj, i spełniaj jakoś ślubował Wiekuistemu, Bogu twojemu, dobrowolnie, coś wypowiedział usty twojemi. "
Deuteronomy 23:24,"Gdy wnijdziesz do winnicy bliźniego twego, możesz jeść jagody według upodobania twego, do syta; ale do naczynia twego nie kładź. "
Deuteronomy 23:25,"Gdy wejdziesz w zboże bliźniego twego, możesz narwać kłosów ręką twoją; ale sierpa nie zapuszczaj w zboże bliźniego twego! "
Deuteronomy 24:1,"Gdy pojmie kto żonę, a stanie się jej małżonkiem, i zdarzy się, że nie znajdzie upodobania w oczach jego, ponieważ znalazł w niej co sprosnego, niech napisze jej list rozwodny, i da w rękę jej, a puści ją z domu swego; "
Deuteronomy 24:2,"I wyjdzie ona z domu jego, i pójdzie, i wyjdzie za męża drugiego; "
Deuteronomy 24:3,"Jeżeli zaś znienawidzi ją ten mąż drugi, i napisze jej list rozwodny, i da w rękę jej, i puści ją z domu swego, albo téż umrze ów mąż drugi, który ją pojął sobie za żonę: "
Deuteronomy 24:4,"Nie może wtedy mąż jej pierwszy, który ją był puścił, powtórnie jej pojąć, aby mu była żoną, po tém, gdy skażoną została; gdyż ohydą to przed Wiekuistym, a nie kalaj ziemi, którą Wiekuisty, Bóg twój, oddaje ci w posiadanie. "
Deuteronomy 24:5,"Jeżeli się kto świeżo ożenił, niechaj nie wyruszy na wojnę, i niechaj nie zwracają się do niego w jakiejbądź rzeczy i swobodnym niech zostanie w domu swoim przez rok cały, i rozwesela żonę swą, którą pojął. "
Deuteronomy 24:6,"Nie weźmie nikt w zastaw żaren, albo kamienia młyńskiego, - gdyż życie bierze taki w zastaw. "
Deuteronomy 24:7,"Jeżeliby zdybano człowieka, który ukradł kogokolwiek z braci swoich, z synów Israela, i zapanował nad nim, i sprzedał go: umrze wtedy złodziej taki; i wyplenisz zło z pośród siebie. "
Deuteronomy 24:8,"Bądź przezornym wobec zarazy trądu, abyś przestrzegał ściśle, i spełniał wszystko, co wskażą wam kapłani, Lewici; jakom przykazał im, starajcie się spełniać. "
Deuteronomy 24:9,"Pamiętaj, co uczynił Wiekuisty, Bóg twój, Miriamie, na drodze, gdyście szli z Micraim! "
Deuteronomy 24:10,"Gdy masz wierzytelność u bliźniego twojego, wierzytelność jakąkolwiek, nie wchodź do domu jego, aby brać zastaw od niego; "
Deuteronomy 24:11,"Na ulicy pozostań, a człowiek, którego wierzycielem jesteś, wyniesie ci zastaw na ulicę. "
Deuteronomy 24:12,"A jeżeli to człowiek biedny, nie kładź się z zastawem jego; "
Deuteronomy 24:13,"Zwrócisz mu zastaw z zachodem słońca, aby się położył w odzieży swojej, i błogosławił ci; a tobie poczytaném to będzie za zasługę przed Wiekuistym, Bogiem twoim. "
Deuteronomy 24:14,"Nie skrzywdzisz najemnika, biednego i ubogiego, z braci twoich, albo z cudzoziemców, którzy w kraju twoim, w bramach twoich. "
Deuteronomy 24:15,"Tegoż dnia dasz mu zapłatę jego, a niechaj nie zajdzie nad tém słońce, gdyż biednym jest, a na tém pokłada on życie swoje; aby nie poskarżył się na ciebie przed Wiekuistym, a nie był grzech na tobie! "
Deuteronomy 24:16,"Nie poniosą śmierci ojcowie za dzieci, ani poniosą dzieci śmierć za ojców: każdy za występek swój śmierć poniesie. "
Deuteronomy 24:17,"Nie naginaj prawa cudzoziemca, sieroty, ani weźmiesz w zastaw sukni wdowy. "
Deuteronomy 24:18,"A pomnij, żeś niewolnikiem był w ziemi Micraim, a wyzwolił cię Wiekuisty, Bóg twój, ztamtąd; przeto nakazuję ci, abyś to uczynił. "
Deuteronomy 24:19,"Gdy będziesz zżynał użątek na polu twojém, a zapomnisz snop na polu, nie wracaj się, by go zabrać: dla cudzoziemca, dla sieroty i wdowy niechaj zostanie, aby błogosławił ci Wiekuisty, Bóg twój, w każdej sprawie rąk twoich. "
Deuteronomy 24:20,"Gdy będziesz obijał oliwki twoje, nie przeglądaj gałązek za sobą: dla cudzoziemca, dla sieroty i wdowy niechaj zostanie. "
Deuteronomy 24:21,"Gdy będziesz obierał winnicę twoję, nie obieraj do szczętu za sobą: dla cudzoziemca, dla sieroty i wdowy niechaj zostanie. "
Deuteronomy 24:22,"A pomnij, żeś niewolnikiem był na ziemi Micraim; przeto nakazuję ci, abyś to uczynił. "
Deuteronomy 25:1,"Gdyby wynikł spór między ludźmi, a przyszliby do sądu, i rozsądzonoby ich, a uniewinniono sprawiedliwego, a skazano winnego, -  "
Deuteronomy 25:2,"To jeżeliby zasłużył na skarcenie winny, niech go każe położyć sędzia, i każe bić w obecności swojej, odpowiednio do winy jego, pod liczbą; "
Deuteronomy 25:3,"Czterdzieści razów dać mu można, nie więcej; aby go nie bito zanadto, razami bez miary, a nie poniżony był brat twój w oczach twoich. "
Deuteronomy 25:4,Nie zawieraj żuchwy wołu gdy młóci. 
Deuteronomy 25:5,"Gdy mieszkają bracia społem, a umiera jeden z nich nie mając potomstwa, - nie wyjdzie tedy żona zmarłego postronnie za męża obcego; brat męża jej przyjdzie do niej, i pojmie ją sobie za żonę, i połączy się z nią. "
Deuteronomy 25:6,"A pierworodny, którego by zrodziła, zastąpi imię brata jego zmarłego, aby nie zgładzoném było imię jego z Israela. "
Deuteronomy 25:7,"Gdyby wszakże nie chciał mąż ów pojąć bratowej swej; wnijdzie wtedy bratowa jego do bramy, przed starszych, i oświadczy: ""wzbrania się brat męża mojego utrwalić bratu swemu imię w Israelu, nie chce połączyć się ze mną."" "
Deuteronomy 25:8,"I zawezwą go starsi miasta jego, i przemówią doń; jeżeli przytem obstanie, i powié: ""nie chcę jej pojąć;"" "
Deuteronomy 25:9,"Przystąpi doń wtedy bratowa jego przed oczyma starszych, a zzuje trzewik z nogi jego i plunie przed nim w twarz, i zawoła i powié: ""tak postępują z człowiekiem, który nie odbuduwuje domu brata swojego!"" "
Deuteronomy 25:10,"I nadanym mu będzie przydomek w Israelu: ""dom bosego"". "
Deuteronomy 25:11,"Gdyby szamotali się z sobą mężczyźni, jeden z drugim, a przybiegłaby żona jednego, aby ocalić męża swego z ręki bijącego, a wyciągnąwszy rękę pochwyciła za srom jego, -  "
Deuteronomy 25:12,"Utnij wtedy rękę jej, - niechaj nie oszczędza oko twoje! "
Deuteronomy 25:13,"Nie miej w worku twoim dwojakich ciężarków, większych i mniejszych; "
Deuteronomy 25:14,"Nie miej w domu twoim dwojakiej efy, większej i mniejszej. "
Deuteronomy 25:15,"Wagę pełną i rzetelną mieć będziesz, efę pełną i rzetelną mieć będziesz: aby przedłużyły się dni twoje na ziemi, którą Wiekuisty, Bóg twój, oddaje tobie. "
Deuteronomy 25:16,"Gdyż wstrętem dla Wiekuistego, Boga twojego, każdy, który to czyni, każdy spełniający bezprawie. "
Deuteronomy 25:17,"Pomnij co uczynił ci Amalek na drodze, gdyście wyszli z Micraim. "
Deuteronomy 25:18,"Jako cię napadł na drodze, i pozabijał wszystkich ciągnących w nieładzie za tobą, gdyś znużony był i strudzony, - a nie obawiał się Boga; "
Deuteronomy 25:19,"Gdy przeto uspokoi cię Wiekuisty, Bóg twój, od wszystkich wrogów twoich wokoło, na ziemi, którą Wiekuisty, Bóg twój, oddaje ci w udziale, abyś ją posiadł, - zgładzisz pamięć Amaleka z pod nieba; nie zapominaj! "
Deuteronomy 26:1,"I stanie się, gdy wnijdziesz do ziemi, którą Wiekuisty, Bóg twój, oddaje ci w udziale, abyś ją posiadł, i zamieszkasz w niej, -  "
Deuteronomy 26:2,"Weźmiesz wtedy z pierwocin wszystkich płodów ziemi, które otrzymasz z ziemi twojej, którą Wiekuisty, Bóg twój, oddaje ci, i włożysz w kosz, i udasz się na miejsce, które wybierze Wiekuisty, Bóg twój, aby ustanowić imię Swoje tam; "
Deuteronomy 26:3,"I przyjdziesz do kapłana, który będzie podówczas, i powiesz mu: ""oświadczam dzisiaj przed Wiekuistym, Bogiem twoim, żem wszedł do ziemi, o której zaprzysiągł Wiekuisty ojcom naszym, iż ją odda nam"". "
Deuteronomy 26:4,"Weźmie wtedy kapłan kosz z ręki twojej i postawi go przed ołtarzem Wiekuistego, Boga twojego. "
Deuteronomy 26:5,"I ozwiesz się, i powiesz przed Wiekuistym, Bogiem twoim: ""Aramejczykiem tułającym się był praojciec mój, i zstąpił do Micraim, i przebywał tam z garstką małą, i wzrósł tam w naród wielki, potężny i liczny; "
Deuteronomy 26:6,"Lecz krzywdzili nas Micrejczycy, i gnębili nas, i nakładali na nas roboty ciężkie; "
Deuteronomy 26:7,"I wołaliśmy do Wiekuistego, Boga ojców naszych, i usłyszał Wiekuisty głos nasz, i wejrzał na niedolę naszę, i na trudy nasze, i na ucisk nasz; "
Deuteronomy 26:8,"I wywiódł nas Wiekuisty z Micraim ręką potężną, i ramieniem podniesioném, i postrachem wielkim, i znamionami, i cudami; "
Deuteronomy 26:9,"A przywiódł nas na miejsce to, i oddał nam tę ziemię, ziemię opływającą mlekiem i miodem; "
Deuteronomy 26:10,"Przeto, przyniosłem oto teraz pierwociny płodów ziemi, którą dałeś mi, Wiekuisty!"" I postawisz to przed Wiekuistym, Bogiem twoim, i ukorzysz się przed Wiekuistym, Bogiem twoim. "
Deuteronomy 26:11,"I będziesz się weselił wszystkiém dobrem, które dał Wiekuisty, Bóg twój, tobie i domowi twojemu, - ty, i Lewita, i cudzoziemiec, który wpośród ciebie. "
Deuteronomy 26:12,"A gdy ostatecznie oddzielisz wszystkie dziesięciny plonów twoich roku trzeciego, roku dziesięcin, a oddasz Lewicie, cudzoziemcowi, sierocie i wdowie, aby jedli w bramach twoich, i nasycili się: "
Deuteronomy 26:13,"Wyrzekniesz wtedy przed Wiekuistym, Bogiem twoim: ""Wyprzątnąłem poświęcone z domu, i oddałem je téż Lewicie i cudzoziemcowi, sierocie i wdowie, zupełnie według przykazania Twego, któreś mi przykazał; nie przekroczyłem nic z przykazań Twoich, anim zapomniał. "
Deuteronomy 26:14,"Nie pożywałem zeń w żałobie mojej, anim wyprzątnął go w nieczystości, anim oddawał zeń dla umarłego: słuchałem głosu Wiekuistego, Boga mojego, spełniłem wszystko, coś mi przykazał. "
Deuteronomy 26:15,"Wejrzyj z przybytku świętego Twojego, z nieba, a pobłogosław lud twój, Israel, i ziemię, którąś oddał nam, jakoś zaprzysiągł ojcom naszym, ziemię opływającą mlekiem i miodem!"" "
Deuteronomy 26:16,"Dnia dzisiejszego Wiekuisty, Bóg twój, przykazuje ci spełniać ustawy te i prawa: a tak przestrzegaj je całém sercem twojém, i całą duszą twoją. "
Deuteronomy 26:17,"Wiekuistemu przyobiecałeś dzisiaj, że ci będzie Bogiem, i że będziesz postępował drogami Jego, i przestrzegał ustaw Jego, i przykazań, i praw Jego, i słuchał głosu Jego; "
Deuteronomy 26:18,"Wiekuisty téż przyobiecał ci dzisiaj, że mu będziesz ludem wyłącznym, jako powiedział tobie, jeżelibyś przestrzegał wszystkich przykazań Jego; "
Deuteronomy 26:19,"I że cię postawi wyżej od wszystkich narodów, które stworzył, w chwale, sławie i blasku, i że będziesz ludem poświęconym Wiekuistemu, Bogu twojemu, jako wyrzekł. "
Deuteronomy 27:1,"I nakazał Mojżesz wobec starszych Israela ludowi, i rzekł: przestrzegajcie wszystkich przykazań, które wam przykazuję dzisiaj! "
Deuteronomy 27:2,"I będzie gdy przeprawicie się za Jarden, do ziemi, którą Wiekuisty, Bóg twój, ci oddaje: wystawisz sobie wtedy kamienie wielkie, i owapnisz je wapnem; "
Deuteronomy 27:3,"I napiszesz na nich wszystkie słowa zakonu tego, gdy się przeprawisz, abyś wszedł do ziemi, którą Wiekuisty, Bóg twój, oddaje tobie, - do ziemi, opływającej mlekiem i miodem, jako ci przyrzekł Wiekuisty, Bóg ojców twoich. "
Deuteronomy 27:4,"Gdy tedy przeprawicie się za Jarden, wystawicie te kamienie, o których przykazuję wam dzisiaj, na górze Ebal, i owapnicie je wapnem. "
Deuteronomy 27:5,"I wzniesiesz tam ofiarnicę Wiekuistemu, Bogu twojemu, ofiarnicę z kamieni; nie podnoś na nie żelaza. "
Deuteronomy 27:6,"Z kamieni całych wzniesiesz ofiarnicę Wiekuistego, Boga twojego, i złożysz na niej całopalenia Wiekuistemu, Bogu twojemu. "
Deuteronomy 27:7,"Zarzniesz téż ofiary opłatne, i będziesz tam jadł, i weselił się przed Wiekuistym, Bogiem twoim. "
Deuteronomy 27:8,I napiszesz na kamieniach owych wszystkie słowa zakonu tego bardzo jasno. 
Deuteronomy 27:9,"I przemówił Mojżesz, i kapłani Lewici do całego Israela, i rzekli: ""Uważaj i słuchaj, Israelu! dnia dzisiejszego stałeś się ludem Wiekuistemu, Bogu twojemu; "
Deuteronomy 27:10,"I tak słuchaj głosu Wiekuistego, Boga twojego, a spełniaj przykazania i ustawy Jego, które przykazuję ci dzisiaj!"" "
Deuteronomy 27:11,"I przykazał Mojżesz ludowi dnia tego, i rzekł: "
Deuteronomy 27:12,"Ci staną dla błogosławienia ludowi, na górze Geryzym gdy przeprawicie się za Jarden: Szymeon i Lewi, i Jehuda i Isachar, i Josef i Binjamin; "
Deuteronomy 27:13,"Ci zaś staną dla przeklinania na górze Ebal: Reuben, Gad i Aszer, i Zebulun, Dan i Naftali. "
Deuteronomy 27:14,"I ozwą się Lewici i powiedzą do każdego z Israelitów, głosem donośnym: "
Deuteronomy 27:15,"""Przeklęty każdy, kto zrobi rzeźbę, albo odlew, wstrętne Wiekuistemu, dzieło rąk mistrza, a ustawi w skrytości!"" I odezwie się wszystek lud, i powié: Amen. "
Deuteronomy 27:16,"""Przeklęty, kto znieważa ojca swojego, albo matkę swoję!"" I powié wszystek lud: Amen. "
Deuteronomy 27:17,"""Przeklęty, kto przesuwa granicę bliźniego swego!"" I powié wszystek lud: Amen. "
Deuteronomy 27:18,"""Przeklęty, kto zwodzi ślepego z drogi!"" I powié wszystek lud: Amen. "
Deuteronomy 27:19,"""Przeklęty, kto nagina prawo cudzoziemca, sieroty, i wdowy!"" I powié wszystek lud: Amen. "
Deuteronomy 27:20,"""Przeklęty, kto obcuje z żoną ojca swojego, - gdyż odkrył połę ojca swojego!"" I powié wszystek lud: Amen. "
Deuteronomy 27:21,"""Przeklęty, kto obcuje z jakiemkolwiek bydlęciem!"" I powié wszystek lud: Amen. "
Deuteronomy 27:22,"""Przeklęty, kto obcuje z siostrą swoją, z córką ojca swego, albo z córką matki swej!"" I powié wszystek lud: Amen. "
Deuteronomy 27:23,"""Przeklęty, kto obcuje z świekrą swoją!"" I powié wszystek lud: Amen. "
Deuteronomy 27:24,"""Przeklęty, kto zabija bliźniego swego potajemnie!"" I powié wszystek lud: Amen. "
Deuteronomy 27:25,"""Przeklęty, kto bierze wziątki, aby zabił człowieka, krew niewinną!"" I powié wszystek lud: Amen. "
Deuteronomy 27:26,"""Przeklęty, kto nie dotrzyma słów zakonu tego, aby je spełniał!"" I powié wszystek lud: Amen. "
Deuteronomy 28:1,"Jeżeli tedy pilnie słuchać będziesz głosu Wiekuistego, Boga twojego, przestrzegając i wypełniając wszystkie przykazania Jego, które ci przykazuję dzisiaj, wtedy wyniesie cię Wiekuisty, Bóg twój, wyżej nad wszystkie narody ziemi. "
Deuteronomy 28:2,"I przyjdą na cię wszystkie te błogosławieństwa i dosięgną cię, jeżeli posłusznym będziesz głosowi Wiekuistego, Boga twojego. "
Deuteronomy 28:3,"Błogosławiony będziesz w mieście, i błogosławiony będziesz na polu; "
Deuteronomy 28:4,"Błogosławiony owoc żywota twego, i owoc ziemi twojej, i owoc bydła twojego; płód rogacizny twojej, i przychowek trzód twoich; "
Deuteronomy 28:5,"Błogosławiony kosz twój, i dzieża twoja. "
Deuteronomy 28:6,"Błogosławiony będziesz wchodząc, i błogosławiony wychodząc. "
Deuteronomy 28:7,"Poda Wiekuisty, Bóg twój, wrogów twoich, którzy powstaną, przeciw tobie, porażonych przed obliczem twojém; drogą jedną wyciągną przeciw tobie, a siedmią drogami pierzchać będą przed obliczem twojém; "
Deuteronomy 28:8,"Przekaże ci Wiekuisty błogosławieństwo w spichrze twoje i na wszelkie przedsięwzięcie ręki twojej, i pobłogosławi ci na ziemi, którą Wiekuisty, Bóg twój, oddaje tobie. "
Deuteronomy 28:9,"Ustanowi cię Wiekuisty ludem Swoim poświęconym, jako zaprzysiągł tobie, - jeżeli będziesz przestrzegał przykazań Wiekuistego, Boga twojego i postępował drogami Jego; "
Deuteronomy 28:10,"I obaczą wszystkie ludy ziemi, że imię Wiekuistego mianowane nad tobą, - i obawiać się będą ciebie. "
Deuteronomy 28:11,"I nadmierzy ci Wiekuisty w dobrem, w owocu żywota twojego, i w płodzie bydła twojego, i w plonie roli twojej, na ziemi, o której zaprzysiągł Wiekuisty ojcom twoim, iż ją odda tobie. "
Deuteronomy 28:12,"Otworzy ci Wiekuisty skarbnicę Swą dobroczynną, - niebo, aby dać deszcz ziemi twej w czasie swoim, i by błogosławić wszelkiej sprawie rąk twoich, że będziesz wypożyczał wielu narodom, sam zaś nie pożyczał. "
Deuteronomy 28:13,"I uczyni cię Wiekuisty głową, a nie kończyną; i będziesz wciąż na wysokości, a nie będziesz w poniżeniu, jeżeli posłuszny będziesz przykazaniom Wiekuistego, Boga twojego, które ci przykazuję dzisiaj, abyś ich przestrzegał i je spełniał, -  "
Deuteronomy 28:14,"A nie odstąpisz od wszystkich słów, które przykazuję ci dzisiaj, ani na prawo, ani na lewo, idąc za bóstwami cudzemi, by służyć im. "
Deuteronomy 28:15,"Jeżelibyś wszakże nie słuchał głosu Wiekuistego, Boga twojego, by strzedz i spełniać wszystkie przykazania i ustawy Jego, które ci przykazuję dzisiaj, - przyjdą wtedy na cię wszystkie te przekleństwa i dosięgną cię: "
Deuteronomy 28:16,"Przeklęty będziesz w mieście, i przeklęty będziesz na polu; "
Deuteronomy 28:17,"Przeklęty kosz twój, i dzieża twoja; "
Deuteronomy 28:18,"Przeklęty owoc żywota twego, i owoc ziemi twojej, płód rogacizny twojej, i przychowek trzód twoich; "
Deuteronomy 28:19,"Przeklęty będziesz wchodząc, i przeklęty wychodząc; "
Deuteronomy 28:20,"Ciśnie Wiekuisty na cię klątwę, popłoch i zatratę na każdą sprawę rąk twoich, którą się zajmiesz, póki nie będziesz wytępiony, i póki nie zginiesz nagle za niegodziwość postępków twoich, przeto żeś opuścił Mnie. "
Deuteronomy 28:21,"Przyczepi Wiekuisty do ciebie mór, aż zgładzi cię z ziemi, do której idziesz, abyś ją posiadł. "
Deuteronomy 28:22,"Porazi cię Wiekuisty suchotami, i zimnicą, i gorączką, i zapaleniem, i posuchą, i śniecią, i rdzą, - i prześladować cię będą, aż zginiesz. "
Deuteronomy 28:23,"I będzie niebo, które nad głową twoją miedzią, a ziemia, która pod tobą, żelazem. "
Deuteronomy 28:24,"Przemieni Wiekuisty deszcz ziemi twojej w pył i proch; z nieba padać będzie na ciebie, aż zniszczejesz. "
Deuteronomy 28:25,"Poda cię Wiekuisty porażonym przed obliczem wrogów twoich; drogą jedną wyciągniesz przeciw nim, a siedmią drogami pierzchniesz przed nim, - i będziesz straszydłem dla wszystkich królestw ziemi. "
Deuteronomy 28:26,"A będą trupy twoje żerem wszelkiemu ptactwu nieba, i zwierzowi ziemi, a nikt nie spłoszy. "
Deuteronomy 28:27,"Porazi cię Wiekuisty trądem Micraimu, i krwawicami, i krostami, i strupami z których nie zdołasz się wyleczyć. "
Deuteronomy 28:28,"Porazi cię Wiekuisty obłędem i ślepotą, i stępieniem umysłu; "
Deuteronomy 28:29,"I będziesz chodził omackiem w południu, jako chodzi omackiem ślepy w ciemności; a nie powiedzie ci się na drogach twoich, - i będziesz jeno ciemiężony i ograbiany codzień, a nikt nie wspomoże. "
Deuteronomy 28:30,"Żonę sobie narzeczesz, a kto inny położy się z nią, dom zbudujesz, a nie zamieszkasz w nim; winnicę zasadzisz, a użytkować z niej nie będziesz. "
Deuteronomy 28:31,"Wół twój - zarznięty w oczach twoich, a nie będziesz jadł z niego; osioł twój - porwany z przed oblicza twego, a nie wróci do ciebie; trzody twe oddane wrogom twoim, a nikt ci nie pomoże. "
Deuteronomy 28:32,"Synowie twoi i córki twe wydane ludowi obcemu, a oczy twoje patrzą na to, i tęsknią za nimi dzień cały, ale bezsilna ręka twoja. "
Deuteronomy 28:33,"Plon ziemi twojej i wszystek trud twój będzie pożerał lud, którego nie znałeś, a będziesz tylko ciemiężony i dręczony po wszystkie dni. "
Deuteronomy 28:34,"I będziesz szalał na widok oczu twoich, jaki zobaczysz. "
Deuteronomy 28:35,"Porazi cię Wiekuisty trądem złośliwym na kolanach i na goleniach, z którego nie zdołasz się wyleczyć, od stopy nogi twej, do ciemienia twojego. "
Deuteronomy 28:36,"Zawiedzie Wiekuisty ciebie, i króla twego, którego ustanowisz nad sobą, do narodu, którego nie znałeś, - ani ty, ani ojcowie twoi, a będziesz tam służył bogom cudzym drewnu i kamieniom. "
Deuteronomy 28:37,"I będziesz straszydłem, baśnią i pośmiewiskiem u wszystkich ludów, do których uprowadzi cię Wiekuisty. "
Deuteronomy 28:38,"Zasiew obfity wyniesiesz na pole, - a mało zbierzesz, - bo wyniszczy to szarańcza. "
Deuteronomy 28:39,"Winnice zasadzisz i uprawisz ale wina nie będziesz pił, ani zbierał, - bo pożre je robactwo. "
Deuteronomy 28:40,"Oliwniki będziesz miał na całej dziedzinie twojej, ale oliwą namaszczać się nie będziesz, bo opadną oliwki twoje. "
Deuteronomy 28:41,"Synów i córki napłodzisz, ale nie będą twoje, bo pójdą w niewolę. "
Deuteronomy 28:42,"Wszystkie drzewa twoje, i plon ziemi twojej przywłaszczy sobie świerszcz. "
Deuteronomy 28:43,"Cudzoziemiec, który wpośród ciebie, wyniesie się nad tobą wyżej i wyżej; a ty będziesz schodził niżej i niżej. "
Deuteronomy 28:44,"On ci będzie pożyczał, a ty mu pożyczać nie będziesz; on będzie głową, a ty będziesz kończyną. "
Deuteronomy 28:45,"I przyjdą na cię wszystkie przekleństwa te, i prześladować cię będą, i ogarną cię aż zginiesz, przeto, żeś nie słuchał głosu Wiekuistego, Boga twojego, by przestrzegać przykazań i ustaw Jego, które ci zalecił. "
Deuteronomy 28:46,A będą one znamieniem i oznaką na tobie i na rodzie twoim na wieki. 
Deuteronomy 28:47,"Dlatego, żeś nie służył Wiekuistemu, Bogu twojemu, z radością i uciechą serca, przy dostatku wszystkiego. -  "
Deuteronomy 28:48,"Będziesz służył wrogowi twojemu, którego naszle na ciebie Wiekuisty, o głodzie, i w pragnieniu, i w nagości, i w niedostatku wszelkim; i włoży jarzmo żelazne na szyję twoję, aż cię wytępi. "
Deuteronomy 28:49,"Nawiedzie Wiekuisty na ciebie naród zdaleka, z krańca ziemi, gdyby lotem orła, - naród, którego języka nie zrozumiesz; "
Deuteronomy 28:50,"Naród srogiego wejrzenia, który nie uwzględni starca, ani użali się nad młodzieńcem. "
Deuteronomy 28:51,"I będzie pożerał płód bydła twojego, i płód ziemi twojej, aż cię zniszczy, tak że nie zostawi ci ani zboża, ani wina, ani oliwy, ani płodu rogacizny twojej, ani przychówku trzód twoich, aż cię zgubi. "
Deuteronomy 28:52,"I będzie cię oblegał we wszystkich bramach twoich, aż upadną mury twe wysokie i warowne, na których polegasz, na całej ziemi twojej; i tak oblegać cię będzie we wszystkich bramach twoich, na całej ziemi twojej, którą ci oddał Wiekuisty, Bóg twój; "
Deuteronomy 28:53,"I będziesz jadł płód żywota twego, ciało synów i córek twoich, które dał ci Wiekuisty, Bóg twój, - w owem oblężeniu i ściśnieniu, którém cię ściśnie wróg twój. "
Deuteronomy 28:54,"Mąż tkliwy w pośród ciebie i najbardziej wypieszczony będzie chciwie poglądał na brata swojego, i na żonę łona swego, i pozostałe dzieci swe, które jeszcze zostawił, -  "
Deuteronomy 28:55,"Nie użyczając nikomu z nich ciała dzieci swych, które pożerać będzie; ponieważ nie zostało mu nic w oblężeniu i ściśnieniu, którém cię ściśnie wróg twój we wszystkich bramach twoich. "
Deuteronomy 28:56,"Najtkliwsza téż wpośród ciebie, i najbardziej wypieszczona, która nie nawykła była stopy swojej stawiać na ziemię dla pieszczoty i delikatności, będzie chciwie poglądała na męża łona swego, i na syna swego, i na córkę swą, -  "
Deuteronomy 28:57,"Nie użyczając im błony, która wychodzi z niej, i dzieci, które rodzi; bo je pożre w niedostatku wszystkiego skrycie, w oblężeniu i ściśnieniu, którém ściśnie cię wróg twój w bramach twoich, -  "
Deuteronomy 28:58,"Jeżeli nie będziesz starannie spełniał wszystkich słów zakonu tego, napisanych w tej księdze, żebyś się obawiał tego imienia sławnego i groźnego, - Wiekuistego Boga twojego; "
Deuteronomy 28:59,"Odznaczy wtedy Wiekuisty klęski twoje, i klęski potomstwa twojego, jako klęski wielkie i trwałe, i choroby złe i długie. "
Deuteronomy 28:60,"I zwróci na ciebie wszystkie niemoce Micraimu, których się tak lękałeś, i przylgną one do ciebie; "
Deuteronomy 28:61,"Wszelką téż chorobę, i wszelką klęskę, nie napisaną w księdze zakonu tego, przywiedzie Wiekuisty na cię, aż cię wytępi. "
Deuteronomy 28:62,"I zostanie was garstka nieliczna, zamiast coście byli jako gwiazdy nieba w mnóstwie; przeto, żeś nie słuchał głosu Wiekuistego, Boga twojego. "
Deuteronomy 28:63,"I stanie się, że jako rad był Wiekuisty świadczyć wam dobrze, i rozmnażać was; tak rad będzie Wiekuisty gubić was i tępić, - i wyplenieni będziecie z ziemi, do której idziesz, abyś ją posiadł. "
Deuteronomy 28:64,"I rozproszy cię Wiekuisty między wszystkie ludy, od krańca ziemi, do krańca ziemi, i będziesz tam służył bogom cudzym, których nie znałeś, ani ty, ani ojcowie twoi, - drewnu i kamieniom. "
Deuteronomy 28:65,"Ale i między narodami tymi nie wytchniesz, ani znajdzie odpoczynku stopa twoja, - i da ci tam Wiekuisty serce drżące, i zanik oczu, i boleść duszy. "
Deuteronomy 28:66,"I będzie życie twoje zawieszone przed tobą, - i będziesz w postrachu nocą i dniem, i nie będziesz pewien życia twojego. "
Deuteronomy 28:67,"Zrana powiesz: »gdyby téż nastał wieczór!« a wieczorem powiesz: »gdyby téż nastał poranek!« - dla trwogi serca twego, która cię ogarnie, i dla widoku oczu twoich, jaki zobaczysz. "
Deuteronomy 28:68,"I wróci cię Wiekuisty do Micraim w okrętach, drogą, o której ci powiedziałem: nie ujrzysz jej więcej; i będziecie się tam zaprzedawali wrogom waszym za niewolników i za niewolnice, ale nikt nie kupi!« "
Deuteronomy 29:1,"Oto słowa przymierza, które rozkazał Wiekuisty Mojżeszowi zawrzeć z synami Israela na ziemi Moab, - oprócz przymierza, które był zawarł z nimi przy Chorebie. "
Deuteronomy 29:2,"I zawołał Mojżesz do całego Israela, i rzekł do nich: ""Wyście widzieli wszystko, co uczynił Wiekuisty w oczach waszych, w ziemi Micraim, Faraonowi, i wszystkim sługom jego, i całej ziemi jego; "
Deuteronomy 29:3,"Owe doświadczenia wielkie, które widziały oczy twoje, owe znamiona i cuda wielkie; "
Deuteronomy 29:4,"Ale nie dał wam Wiekuisty serca, aby zrozumieć, ani oczu, aby widzieć, ani uszu, aby słyszeć, aż po dziś dzień. "
Deuteronomy 29:5,"I prowadziłem was czterdzieści lat po pustyni, nie zwiotszały szaty wasze na was, i obuwie twoje nie zbutwiało na nodze twojej; "
Deuteronomy 29:6,"Aniście chleba nie jadali, aniście wina i mocnych napojów nie pijali, abyście poznali, żem Ja Wiekuisty, Bóg wasz. "
Deuteronomy 29:7,"A gdyście przyszli na ono miejsce, wystąpił Sychon, król Cheszbonu, i Og, król Baszanu, przeciw wam do walki, i poraziliśmy ich, "
Deuteronomy 29:8,"I zabraliśmy kraj ich, i oddaliśmy go w udziale Reubenidom i Gadydom, i połowie pokolenia Menaszy. "
Deuteronomy 29:9,"I tak przestrzegajcie słów przymierza tego, i spełniajcie je, aby się wam szczęściło we wszystkiem, co czynić będziecie. "
Deuteronomy 29:10,"Stoicie dziś wszyscy przed obliczem Wiekuistego, Boga waszego: naczelnicy pokoleń waszych, starsi, urzędnicy wasi, wszyscy mężowie Israela: "
Deuteronomy 29:11,"Dzieci wasze, żony wasze, i obcy, który w obozie twoim; od rąbiącego drwa, do czerpiącego wody twoje; "
Deuteronomy 29:12,"Abyś wszedł w przymierze Wiekuistego, Boga twojego, i w zaprzysiężoną umowę z Nim, którą Wiekuisty, Bóg twój, zawiera z tobą dziś; "
Deuteronomy 29:13,"Aby cię ustanowił dzisiaj ludem Swym, a był Bogiem twoim, jako ci zapowiedział, i jako przysiągł ojcom twoim Abrahamowi, Ic'hakowi, i Jakóbowi. "
Deuteronomy 29:14,"A nie z wami tylko samymi zawieram dzisiaj to przymierze i tę umowę zaprzysiężoną, -  "
Deuteronomy 29:15,"Lecz z każdym, który tu z wami stoi dziś przed obliczem Wiekuistego, Boga waszego, i którego tu niema z wami dzisiaj. "
Deuteronomy 29:16,"Bo wam wiadomo, jakośmy przebywali w Micraim, i jakośmy przechodzili wpośród narodów, mimo któreście przeszli; "
Deuteronomy 29:17,"I widzieliście ohydy ich, i obmierzłości ich, drewno i kamień, srebro i złoto, które u nich. "
Deuteronomy 29:18,"Może jest między wami mężczyzna albo niewiasta, rodzina albo pokolenie, których serce się odwraca dziś od Wiekuistego, Boga waszego, aby pójść i służyć bogom narodów tych; może jest między wami zaród wydający jad i piołun; "
Deuteronomy 29:19,"Który słysząc słowa zaklęcia tego, chełpiłby się w sercu swojém mówiąc: spokojny będę, gdy w żądzach serca mego będę postępował, - aby zgładzić napojone wraz z spragnioném... "
Deuteronomy 29:20,"Nie zechce Wiekuisty przebaczyć takiemu, ale wspłonie wtedy gniew Wiekuistego, i żarliwość Jego przeciw temu, i legnie na nim całe przekleństwo napisane w tej księdze, i zgładzi Wiekuisty imię jego z pod nieba. "
Deuteronomy 29:21,"I oddzieli go Wiekuisty na zagubę ze wszystkich pokoleń Israela, według wszystkich przekleństw przymierza, napisanego w tej księdze zakonu. "
Deuteronomy 29:22,"I powié ród potomny, dzieci wasze, które powstaną po was, i cudzoziemiec, który przyjdzie z krainy dalekiej, gdy zobaczą klęski ziemi tej, i niemoce, któremi wyniszczył ją Wiekuisty: "
Deuteronomy 29:23,"Siarką i solą, - pogorzeliskiem - cała jej gleba; ani obsiewaną jest, ani rodzić może, ani wschodzić na niej jakakolwiek trawa, jako zwalisko Sedomu i Amory, Admy i Ceboim, które zwalił Wiekuisty w gniewie Swoim i w zapalczywości Swojej. "
Deuteronomy 29:24,"I pomyślą wszystkie narody: ""czemuż uczynił tak Wiekuisty ziemi tej, za co żar tego gniewu wielkiego?"" "
Deuteronomy 29:25,"I odpowiedzą: ""za to, że opuścili przymierze Wiekuistego, które zawarł z nimi, gdy ich wywiódł z ziemi Micraim, -  "
Deuteronomy 29:26,"A poszli i służyli bogom cudzym, i korzyli się im, bogom, których nie znali, i których nie przeznaczył im; "
Deuteronomy 29:27,"Przeto wspłonął gniew Wiekuistego przeciw ziemi tej, że nawiódł na nią wszelkie przekleństwo napisane w księdze tej; "
Deuteronomy 29:28,"I wytrącił ich Wiekuisty z ziemi ich, w gniewie, i w zapalczywości, i w oburzeniu wielkiém, i rzucił ich na ziemię cudzą, jako dziś!"" "
Deuteronomy 29:29,"Co tajne należy do Wiekuistego, Boga naszego; ale co jawne - do nas i do synów naszych na wieki, abyśmy spełniali wszystkie słowa zakonu tego. "
Deuteronomy 30:1,"Gdy tedy przyjdą na cię wszystkie te rzeczy, błogosławieństwo i przekleństwo, którem przedłożył tobie, - a weźmiesz je do serca swego wpośród wszystkich narodów, między które rzuciłby cię Wiekuisty, Bóg twój, -  "
Deuteronomy 30:2,"I nawrócisz się do Wiekuistego, Boga twojego, i posłuchasz głosu Jego, we wszystkiem, co ci przykazuję dzisiaj - ty, i dzieci twoje, całém sercem i całą duszą twoją, -  "
Deuteronomy 30:3,"Zwróci wtedy Wiekuisty, Bóg twój, brańców twoich, i zmiłuje się nad tobą; a przywróci i zgromadzi cię z pośród wszystkich ludów, między które rozproszył cię Wiekuisty, Bóg twój. "
Deuteronomy 30:4,"Choćby byli wygnańcy twoi na krańcu nieba, - i ztamtąd zgromadzi cię Wiekuisty, Bóg twój, i ztamtąd cię zbierze, -  "
Deuteronomy 30:5,"A sprowadzi cię Wiekuisty, Bóg twój, do ziemi, którą posiadali ojcowie twoi, i posiędziesz ją; i obdarzy cię, i rozmnoży bardziej niż praojców twoich. "
Deuteronomy 30:6,"I usposobi Wiekuisty, Bóg twój, serce twoje, i serce potomstwa twego, abyś miłował Wiekuistego, Boga twego, całém sercem i całą duszą twoją, - gwoli życiu twojemu. "
Deuteronomy 30:7,"I obróci Wiekuisty, Bóg twój, wszystkie te przekleństwa na wrogów twoich, na nieprzyjaciół twoich, którzy cię prześladowali; "
Deuteronomy 30:8,"Ty zaś nawrócisz się, i będziesz słuchał głosu Wiekuistego, i spełniał wszystkie przykazania Jego, które ci przykazuję dzisiaj; "
Deuteronomy 30:9,"I nadmierzy ci Wiekuisty, Bóg twój, w każdej sprawie rąk twoich, w owocu żywota twego, i w płodzie bydła twojego, i w plonie roli twojej, - ku dobru twojemu; gdyż znowu rad tobie będzie Wiekuisty, by dobrze ci świadczyć, jako rad był ojcom twoim, -  "
Deuteronomy 30:10,"Jeżeli będziesz słuchał głosu Wiekuistego, Boga twojego, przestrzegając przykazań i ustaw Jego, - napisanych w księdze zakonu tego, jeżeli nawrócisz się do Wiekuistego, Boga twojego, całém sercem twojém, i całą duszą twoją! "
Deuteronomy 30:11,"Gdyż przykazanie to, które ci przykazuję dzisiaj, ani niedościgłém dla ciebie ani dalekiém; "
Deuteronomy 30:12,"Nie na niebie ono, żebyś rzekł: któż wstąpi dla nas do nieba, aby go nam dostał, i obwieścił je, abyśmy je pełnili! "
Deuteronomy 30:13,"Ani za morzem ono, abyś rzekł: kto przeprawi się dla nas za morze, i dostanie go nam, i obwieści je, abyśmy je pełnili!"" "
Deuteronomy 30:14,"Lecz nader bliskiém tobie słowo to: w ustach ono twoich, i w sercu twojém, abyś je pełnił! "
Deuteronomy 30:15,"Patrz, składam przed tobą dzisiaj życie i dobro, śmierć i zło; "
Deuteronomy 30:16,"Albowiem rozkazuję ci dzisiaj miłować Wiekuistego, Boga twojego, postępować drogami Jego, i przestrzegać przykazań, i ustaw, i praw Jego, abyś żył, i rozmnażał się, i aby błogosławił ci Wiekuisty, Bóg twój, na ziemi, do której idziesz, abyś ją posiadł; "
Deuteronomy 30:17,"Jeżeli się zaś odwróci serce twoje, a nie usłuchasz i dasz się odwieść, i ukorzysz się bogom cudzym, i będziesz służył im, -  "
Deuteronomy 30:18,"Oświadczam wam dzisiaj, że zginąć poginiecie, nie przedłużycie dni na ziemi, do której przechodzisz za Jarden, abyś tam wszedł i posiadł ją. "
Deuteronomy 30:19,"Świadczę się przed wami dzisiaj niebem i ziemią: życie i śmierć składam przed tobą, błogosławieństwo i przekleństwo; wybierz życie, abyś żył ty, i potomstwo twoje, -  "
Deuteronomy 30:20,"Miłując Wiekuistego, Boga twojego, słuchając głosu Jego, i lgnąc do Niego, - gdyż to jest życie twoje i przedłużeniem dni twoich, - abyś pozostał na ziemi, o której przysiągł Wiekuisty ojcom twoim, Abrahamowi, Ic'hakowi i Jakóbowi, iż ją odda im». "
Deuteronomy 31:1,"I poszedł Mojżesz i wypowiedział te słowa wszystkiemu Israelowi, -  "
Deuteronomy 31:2,"I rzekł do nich: »Sto dwadzieścia lat mam dzisiaj, nie mogę już wychodzić i wchodzić; Wiekuisty téż powiedział do mnie: ""Nie przejdziesz za ten Jarden!"" "
Deuteronomy 31:3,"Wiekuisty, Bóg twój, Sam pójdzie przed tobą; On Sam wytępi narody te przed obliczem twojém, i zawładniesz niemi; Jehoszua, ten pójdzie przed tobą, jako powiedział Wiekuisty. "
Deuteronomy 31:4,"I postąpi Wiekuisty z niemi jako postąpił z Sychonem i Ogiem, królami Emorei, wraz z ziemią ich, których zgładził; "
Deuteronomy 31:5,"I wyda je Wiekuisty wam i postąpicie z niemi według wszystkich przykazań, jakie wam przykazałem; "
Deuteronomy 31:6,"Bądźcie silni i wytrwali; nie obawiajcie się, ani drżyjcie przed niemi; gdyż Wiekuisty, Bóg twój, Sam pójdzie z tobą, nie odstąpi cię, ani cię opuści«. "
Deuteronomy 31:7,"I przyzwał Mojżesz Jehoszuego, i rzekł doń przed oczyma całego Israela: ""Bądź silnym i wytrwałym; bo ty wnijdziesz z ludem tym do ziemi, o której zaprzysiągł Wiekuisty ojcom ich, iż ją odda im, a ty im ją oddasz w posiadanie. "
Deuteronomy 31:8,"Wiekuisty zaś Sam pójdzie przed tobą, nie odstąpi cię, ani cię opuści; nie obawiaj się, ani się ugnij!"" "
Deuteronomy 31:9,"I spisał Mojżesz zakon ten, i oddał go kapłanom, synom Lewi, niosącym arkę przymierza Wiekuistego, i wszystkim starszym Israela. "
Deuteronomy 31:10,"I rozkazał im Mojżesz, i rzekł: »Po upływie siedmiu lat, w czasie roku odpuszczenia, w święto szałasów, -  "
Deuteronomy 31:11,"Gdy przyjdzie wszystek Israel, by się ukazać przed obliczem Wiekuistego, Boga twojego, na miejscu, które Sobie wybierze, - przeczytasz zakon ten przed całym Israelem, przed uszyma ich. "
Deuteronomy 31:12,"Zgromadź lud, mężczyzn, niewiasty, i dzieci, i cudzoziemców, którzy w bramach twoich, aby słuchali, i aby się uczyli; i obawiali się Wiekuistego, Boga waszego, i starali się spełniać wszystkie słowa zakonu tego. "
Deuteronomy 31:13,"Synowie téż ich, którzy jeszcze nie wiedzą, niechaj słuchają i uczą się jak się obawiać Wiekuistego, Boga waszego, po wszystkie dni, które żyć będziecie na ziemi, do której przechodzicie za Jarden, aby ją posiąść«. "
Deuteronomy 31:14,"I rzekł Wiekuisty do Mojżesza: ""Oto zbliżyły się dni twoje do śmierci; wezwij Jehoszuę, a stańcie w przybytku zboru, a Ja ustanowię go!"" I poszedł Mojżesz i Jehoszua i stanęli w przybytku zboru. "
Deuteronomy 31:15,"I ukazał się Wiekuisty w przybytku, w słupie obłocznym; i stanął ów słup obłoczny u wejścia przybytku. "
Deuteronomy 31:16,"I rzekł Wiekuisty do Mojżesza: ""Oto spoczniesz z ojcami twoimi, a pocznie lud ten ubiegać się za bóstwami cudzemi ziemi, w obręb której wchodzi, i opuści Mnie, i złamie przymierze Moje, które zawarłem z nim; "
Deuteronomy 31:17,"I wspłonie nań gniew Mój dnia onego, i opuszczę ich, i skryję oblicze Moje przed nimi, i pochłonięty zostanie, i dosięgną go utrapienia liczne i niedole, że powié dnia onego: ""alboż nie dla tego, że niema Boga mego wpośród mnie, spotkały mnie utrapienia te!"" "
Deuteronomy 31:18,"Ja wszakże skryję oblicze moje w dzień ów, dla wszystkiego zła, które uczynił, zwróciwszy się ku bogom cudzym. "
Deuteronomy 31:19,"I tak napiszcie sobie pieśń tę, a naucz jej synów Israela, włożywszy ją w usta ich, aby Mi była ta pieśń świadectwem przeciw synom Israela; "
Deuteronomy 31:20,"Gdy zaprowadzę go do ziemi, którą zaprzysiągłem ojcom jego, opływającej mlekiem i miodem, i będzie jadł i nasyci się, i utyje; tedy zwróci się ku bogom cudzym, i będzie służył im, Mną zaś wzgardzą i złamią przymierze Moje; "
Deuteronomy 31:21,"Gdy tedy dościgną go utrapienia liczne i niedole, - niechaj ozwie się pieśń ta przed nim jako świadectwo, jeżeli zapomnianą nie zostanie z ust potomstwa jego; albowiem znam myśl jego, którą żywi dzisiaj, zanim zaprowadziłem go do ziemi, którą zaprzysiągłem!« "
Deuteronomy 31:22,"I napisał Mojżesz pieśń tę dnia onego, i nauczył jej synów Israela. "
Deuteronomy 31:23,"I ustanowił Jehoszuę, syna Nuna, i rzekł: ""Bądź silnym i wytrwałym, gdyż ty wprowadzisz synów Israela do ziemi, którą im zaprzysiągłem, a Ja będę z tobą!"" "
Deuteronomy 31:24,"I stało się, gdy dokonał Mojżesz spisania słów zakonu tego do księgi, aż do końca, -  "
Deuteronomy 31:25,"Rozkazał wtedy Mojżesz Lewitom, niosącym arkę przymierza Wiekuistego, i rzekł: "
Deuteronomy 31:26,"»Weźcie tę księgę zakonu, i złóżcie ją u boku arki przymierza Wiekuistego, Boga waszego, aby była tam świadectwem przeciw tobie; "
Deuteronomy 31:27,"Albowiem znam upór twój i kark twój twardy; wszak i dzisiaj, pókim jeszcze żyw przy was, przekorni jesteście Wiekuistemu; o ileż bardziej po śmierci mojej! "
Deuteronomy 31:28,"Zgromadźcie do mnie wszystkich starszych pokoleń waszych i przełożonych waszych, abym wypowiedział przed oczyma ich słowa te, a wezwał na świadectwo przeciw nim niebo i ziemię, -  "
Deuteronomy 31:29,"Wiem bowiem, że po śmierci mojej znarowicie się i zstąpicie z drogi, którą wam poleciłem, a spotka was niedola w późniejszych czasach za to, że czynić będziecie zło w oczach Wiekuistego, rozdrażniając Go sprawami rąk waszych!"" "
Deuteronomy 31:30,"I wypowiedział Mojżesz w uszy całego zgromadzenia Israela słowa pieśni tej, do końca: "
Deuteronomy 32:1,"»Słuchajcie niebiosa, gdyż mówić będę; a niech słucha ziemia wyrzeczenia ust moich! "
Deuteronomy 32:2,"Niechaj poleje się jako deszcz nauka moja, popłynie jako rosa mowa moja, jako ulewa na zieleń, i jako nawałnica na trawę. "
Deuteronomy 32:3,"Wszak imię Wiekuistego głoszę, nieście cześć Bogu naszemu! "
Deuteronomy 32:4,"Opoka, On, nieskazitelne zrządzenia Jego, bo wszystkie drogi Jego prawem. Bóg rzetelny i bez krzywdy, sprawiedliwy i prawy On. "
Deuteronomy 32:5,"Skaziło Mu się - jakoby nie byli dziećmi Jego, ku hańbie swej - pokolenie krąbrne i przewrotne! "
Deuteronomy 32:6,"Czyliż Wiekuistemu wywdzięczacie się tak, ludu nikczemny i bezrozumny! Izali nie On Ojciec twój, Stwórca twój - nie On cię uczynił i utwierdził? "
Deuteronomy 32:7,"Wspomnij na dni starodawne, rozważcie lata od pokolenia do pokolenia; zapytaj ojca twojego a oznajmi ci, starszych twoich a powiedzą tobie. "
Deuteronomy 32:8,"Gdy rozsiedlał Najwyższy plemiona, gdy rozdzielał synów Adama: ustanawiał już granice ludów według liczby synów Israela. "
Deuteronomy 32:9,Gdyż udziałem Wiekuistego lud Jego; Jakób pomiarem Jego dziedzicznym. 
Deuteronomy 32:10,"Odnajduje go na ziemi pustej, na stepie, wśród wycia wichrów; otacza go, baczy nań, strzeże go jako źrenicy oka Swego. "
Deuteronomy 32:11,"Jako orzeł, który budzi gniazdo swoje, nad pisklętami swemi się unasza, tak rozpościera i On skrzydła Swoje, bierze go, dźwiga na lotach Swoich. "
Deuteronomy 32:12,"Wiekuisty Sam prowadzi go, a nie był z Nim bóg cudzy. "
Deuteronomy 32:13,"Powiódł go po wyżynach ziemi, i pożywał plony pól, i karmił go miodem z głazu, a oliwą ze skały krzemiennej; "
Deuteronomy 32:14,"Śmietanką krowią, i mlekiem owiec, tłuszczem jagniąt i baranów, hodowlą Baszanu i kozłami i tukiem jądra pszenicy, a czerwień gron pijałeś pieniącą. "
Deuteronomy 32:15,"I roztył się Jeszurun i zhardział; utyłeś, spasłeś się, zaokrągliłeś; - i porzucił Boga, który go stworzył, i znieważył opokę zbawienia swojego! "
Deuteronomy 32:16,"Rozdrażnili Go bóstwami cudzemi, ohydami rozjątrzyli Go! "
Deuteronomy 32:17,"Ofiarowali złym duchom, niebyłym siłom, bóstwom, których nie znali, - nowym, świeżo powstałym, których się nie bali ojcowie wasi. "
Deuteronomy 32:18,"Opoki, która cię zrodziła, zapomniałeś, i niepomny byłeś na Boga, Stwórcę twojego. "
Deuteronomy 32:19,I obaczył to Wiekuisty i obruszył się nad zgorszeniem synów i córek Swoich. 
Deuteronomy 32:20,"I rzekł: «Skryję oblicze Moje przed nimi, zobaczę jaki będzie koniec ich; gdyż rodem przewrotnym są, synami, w których niema wiary. "
Deuteronomy 32:21,"Oni rozdrażnili Mnie niebogiem, jątrzyli Mnie marnościami swojemi: Ja téż rozdrażnię ich nieludem, narodem nikczemnym rozjątrzę ich. "
Deuteronomy 32:22,"Gdyż ogień wspłonął w gniewie Moim, i goreje do głębi ostatniej, i pożera ziemię i plon jej, i wypala posady gór. "
Deuteronomy 32:23,"Nagromadzę na nich nieszczęścia, strzały Moje zużyję przeciw nim. "
Deuteronomy 32:24,"Wycieńczeni gdy będą głodem, i strawieni gorączką i zarazą jadowitą; ząb wtedy zwierząt poszlę na nich, wraz z żądłem pełzających w prochu. "
Deuteronomy 32:25,"Z zewnątrz będzie tępił miecz, a w domach trwoga, tak młodzieńca jak dziewicę, niemowlę wraz z mężem sędziwym. "
Deuteronomy 32:26,"Rzekłbym: zmiotę ich, zgładzę z pośród ludzi pamięć o nich, -  "
Deuteronomy 32:27,"Gdybym przed złością wroga się nie wzdrygał, by nie zapoznawali tego ciemięzcy jego, by nie powiedzieli: ręka nasza górą, a nie Wiekuisty uczynił to wszystko. "
Deuteronomy 32:28,"Bo to naród pozbawiony roztropności, a niema w nich rozsądku. "
Deuteronomy 32:29,"Gdyby mądrzy byli, zastanowiliby się nad tém, wyrozumieliby koniec swój: "
Deuteronomy 32:30,"Jakżeby mógł ścigać jeden z nich tysiąc, a dwóch przepędzać dziesięć tysięcy, gdyby ich Obrońca ich nie zaprzedał, a Wiekuisty ich nie wydał? "
Deuteronomy 32:31,Bo nie jak twierdza nasza twierdza ich; wrogi nasze sędziowie w tém. 
Deuteronomy 32:32,"Bo z winogradu Sedomu winograd ich, i z pól Amory; jagody ich, jagody jadowite, grona gorzkie mają. "
Deuteronomy 32:33,"Jad wężów wino ich, i trucizną żmij okrutną. "
Deuteronomy 32:34,"Alboż to nie skryte u Mnie, zapieczętowane w schowaniu Mojém? "
Deuteronomy 32:35,"U Mnie pomsta i odpłata, do czasu gdy się będzie miała zachwiać noga ich; bo blizkim dzień ich nieszczęścia, a spieszą przeznaczenia ich! "
Deuteronomy 32:36,"Bo osądzi Wiekuisty lud Swój, nad sługami Swymi się użali; gdy zobaczy, że znikła siła, a niema ni zależnego, ni wolnego. "
Deuteronomy 32:37,"I powié: gdzież bogi ich, opoka na której polegali? "
Deuteronomy 32:38,"Które tłuszcz ofiar ich jadały, pijały wino zalewek ich? Niechże wstaną i pomogą wam, niechaj będą osłoną dla was. "
Deuteronomy 32:39,"Zobaczcież teraz, że Ja, Ja Sam, a niema Boga oprócz Mnie! Ja uśmiercam i ożywiam, ranię i leczę, a z ręki Mojej nikt nie ocala. "
Deuteronomy 32:40,"Oto podnoszę ku niebu rękę Moję, i powiadam: jakom żyw na wieki! "
Deuteronomy 32:41,"Gdy zaostrzę błyszczący miecz Mój, a zabierze się do sądu ręka Moja; oddam pomstę wrogom Moim, a nieprzyjaciołom Moim odpłacę. "
Deuteronomy 32:42,"Napoję strzały Moje krwią, a miecz Mój nasyci się ciałem, krwią poległych i pojmanych, głowami przywódców wroga. "
Deuteronomy 32:43,"Wysławiajcie, narody, lud Jego; bo krwi sług Swoich się pomści, i pomstę odda wrogom Swoim, i oczyści ziemię Swą i lud Swój!"" "
Deuteronomy 32:44,"I przyszedł Mojżesz, i wypowiedział wszystkie słowa pieśni tej w uszy ludu, - on i Hoszea, syn Nuna. "
Deuteronomy 32:45,"A gdy wypowiedział Mojżesz wszystkie słowa te do całego Israela, -  "
Deuteronomy 32:46,"Rzekł wtedy do nich: »Zwróćcie serca wasze ku wszystkim słowom, któremi przestrzegam was dzisiaj, abyście je przekazali dzieciom waszym, żeby starali się spełniać wszystkie słowa zakonu tego. "
Deuteronomy 32:47,"Bo nie słowo próżne to dla was, lecz życiem ono waszém; a przez słowo to przedłużycie dni na ziemi, do której przechodzicie za Jarden, aby ją posiąść». "
Deuteronomy 32:48,"I oświadczył Wiekuisty Mojżeszowi tegoż samego dnia, i rzekł: "
Deuteronomy 32:49,"""Wstąp na tę górę Abarym, na górę Nebo, która w ziemi Moab, naprzeciw Jerecho, a spójrz na ziemię Kanaan, którą oddaję synom Izraela na własność; "
Deuteronomy 32:50,"I umieraj na górze, na którą wstąpisz, i bądź przyłączon do ludu twego, jako umarł Ahron, brat twój, na górze Hor, i przyłączon został do ludu swego, -  "
Deuteronomy 32:51,"Za to, żeście wykroczyli przeciw Mnie wpośród synów Israela przy wodach Meryba, w Kadesz, na puszczy Cyn, - za to żeście nie uświęcili Mnie wpośród synów Israela; "
Deuteronomy 32:52,"Albowiem zdaleka ujrzeć ci ziemię tę, a tam nie wejdziesz, do ziemi, którą oddaję synom Israela."" "
Deuteronomy 33:1,"A oto błogosławieństwo, którém błogosławił Mojżesz, mąż Boży, synom Israela przed śmiercią swoją, -  "
Deuteronomy 33:2,"I rzekł: ""Wiekuisty z Synai przyszedł, i zaświecił z Seiru im; zajaśniał z góry Paran, i nadszedł z pośród myriadów świętych; po prawicy Jego pochodnia zakonu dla nich. "
Deuteronomy 33:3,"Bo téż miłuje On ludy; wszystkie świętości jego w ręku Twoich, a przypadli oni do stóp Twoich, aby przyjąć wyrzeczenia Twoje: "
Deuteronomy 33:4,"Naukę, którą przykazał nam Mojżesz, jako dziedzictwo zgromadzenia Jakóba. "
Deuteronomy 33:5,"I tak stał się w Jeszurun królem, gdy zebrali się naczelnicy ludu, społem pokolenia Israela. "
Deuteronomy 33:6,"Niech żyje Reuben, a nie umiera, a nie będą mężowie jego nieliczni. "
Deuteronomy 33:7,"A to o Jehudzie, i rzekł: ""Wysłuchaj, Wiekuisty, głos Jehudy, a do ludu jego prowadź go; rękami swojemi będzie walczył za niego, a Ty mu bądź pomocą przeciw wrogom jego!"" "
Deuteronomy 33:8,"A o Lewim rzekł: ""Tummim i Urym Twoje przystoją mężowi Twemu cnotliwemu, którego doświadczałeś w Massa, którego skarciłeś u wód Meryba; "
Deuteronomy 33:9,"Który mówi o ojcu swym, i o matce swej: nie widziałem ich, i braci swoich nie znał, i o synach swoich nie wiedział; przeto, że przestrzegali słów Twoich, a przymierze Twe zachowali. "
Deuteronomy 33:10,"Niechaj uczą praw Twoich Jakóba, a zakonu Twego Israela, niech składają kadzidło przed oblicze Twoje, a całopalenia na ofiarnicy Twojej. "
Deuteronomy 33:11,"Pobłogosław, Wiekuisty, siłę jego, a dzieło rąk jego przyjmij, skrusz biodra przeciwników jego, i nienawidzących go, aby się nie ostali!"" "
Deuteronomy 33:12,"O Binjaminie rzekł: ""Ulubieniec Wiekuistego, spoczywa bezpiecznie przy Nim; osłania go po wszystkie dni, a między ramiony Jego zamieszkał!"" "
Deuteronomy 33:13,"A o Josefie rzekł: ""Błogosławiona od Wiekuistego ziemia jego; darami nieba, rosy i toni rozlanej pod nią, -  "
Deuteronomy 33:14,"I darami, które dojrzewają od słońca, i darami, które wydobywają księżyce, -  "
Deuteronomy 33:15,"I najprzedniejszem gór przedwiecznych, i darami wzgórz wiekowych, -  "
Deuteronomy 33:16,"I darami ziemi, i obfitości jej. A łaska Objawionego w cierniu niechaj zstąpi na głowę Josefa i na ciemię wybrańca braci swoich! "
Deuteronomy 33:17,"Pierworodny jego cielec wspaniałości pełen, - rogami bawołu rogi jego; niemi ludy zbodzie, społem krańce ziemi: oto myriady Efraima, i oto tysiące Menaszy!"" "
Deuteronomy 33:18,"A o Zebulunie rzekł: ""Ciesz się Zebulunie wyjściem twojém, a Isacharze namiotami twoimi! "
Deuteronomy 33:19,"Ludy na górę wzywają; tam ofiarują ofiary sprawiedliwości; gdyż obfitością mórz karmią się, i skarbami ukrytymi w piasku."" "
Deuteronomy 33:20,"A o Gadzie rzekł: ""Błogosławiony, który rozprzestrzenia Gada; jako lwica spoczywa, a rozszarpuje ramię wraz z ciemieniem! "
Deuteronomy 33:21,"Upatrzył sobie pierwszyznę, gdyż tam udział od prawodawcy mu zachowany, i przyszedł z naczelnikami ludu; sprawiedliwość Wiekuistego spełnił, i sądy Jego wraz z Israelem!"" "
Deuteronomy 33:22,"A o Danie rzekł: ""Dan, - młode lwiątko, wyskakuje z Baszanu!"" "
Deuteronomy 33:23,"A o Naftalim rzekł: ""Naftali syt łaski, i pełen błogosławieństwa Wiekuistego; Zachodem i Południem władaj!"" "
Deuteronomy 33:24,"A o Aszerze rzekł: ""Błogosławiony między synami Aszer: niechaj będzie ulubieńcem braci swoich, a nurza w oliwie nogę swą;"" "
Deuteronomy 33:25,"Żelazo i miedź zawory twoje, i póki dni twoje dobrobyt twój!"" "
Deuteronomy 33:26,"Niema jak Bóg, Jeszurun! który unosi się w niebiosach na pomoc tobie, i we wspaniałości Swojej po obłokach. "
Deuteronomy 33:27,"Tam przybytek Boga odwiecznego, a u dołu ramiona wieczne; i tak przepędził przed tobą wroga i rzekł: wytępiaj! "
Deuteronomy 33:28,"I spoczywa Israel bezpiecznie; oddzielnie źródło Jakóba, na ziemi zboża i moszczu, nieba téż jego kropią rosą. "
Deuteronomy 33:29,"Szczęsnyś ty, Israelu! Któż podobny tobie? Lud wspomożony przez Wiekuistego, tarczy pomocy twojej, a będącego mieczem chwały twojej. Schlebiać ci będą wrogi twoje, a ty po wyżynach ich deptać będziesz!"" "
Deuteronomy 34:1,"I wstąpił Mojżesz ze stepów Moabu na górę Nebo, na szczyt Pisgi, która naprzeciw Jerecho, i pokazał mu Wiekuisty całą ziemię, od Gilead do Dan; "
Deuteronomy 34:2,"I całą ziemię Naftali, i ziemię Efraima i Menaszy, i całą ziemię Jehudy, aż do morza krańcowego; "
Deuteronomy 34:3,"I Południe, i obwód doliny Jerecho, miasta palm, aż do Coar. "
Deuteronomy 34:4,"I rzekł doń Wiekuisty: ""Oto ziemia, którąm zaprzysiągł Abrahamowi, Ic'hakowi, i Jakóbowi, mówiąc: potomstwu twemu oddam ją; pokazałem ją oczom twoim, - ale do niej nie wnijdziesz!« "
Deuteronomy 34:5,"I umarł tam Mojżesz sługa Wiekuistego, na ziemi Moab, według słowa Wiekuistego. "
Deuteronomy 34:6,"I pochowano go w dolinie, na ziemi Moab, naprzeciw Beth-Peor; i nie zna nikt grobu jego, aż po dziś dzień. "
Deuteronomy 34:7,"Mojżesz zaś miał sto dwadzieścia lat, gdy umarł; nie przytępiło się oko jego, i nie znikła świeżość jego. "
Deuteronomy 34:8,I opłakiwali synowie Israela Mojżesza na stepach Moabu trzydzieści dni: i przeszły dni płaczu i żałoby po Mojżeszu. 
Deuteronomy 34:9,"A Jehoszua, syn Nuna, pełen był ducha mądrości, gdyż położył nań Mojżesz ręce swoje, - i słuchali go synowie Israela, i czynili jako rozkazał Wiekuisty Mojżeszowi. "
Deuteronomy 34:10,"I nie powstał więcej prorok w Israelu jako Mojżesz, którego znał Wiekuisty z oblicza w oblicze, -  "
Deuteronomy 34:11,"Tak ze względu na wszystkie znamiona i cuda, dla których go był wysłał Wiekuisty, aby je spełnił w ziemi Micraim nad Faraonem i nad wszystkimi sługami, i nad całym krajem jego, -  "
Deuteronomy 34:12,"Jak ze względu na wszystką siłę przemożną, i na wszystkie czyny wspaniałe i wielkie, które spełnił Mojżesz w oczach całego Israela. "
